<?xml version='1.0' encoding='utf-8'?>
<text id="20080221.IT" lang="it" date="2008-02-21" place="Strasburgo" edition="Edizione GU">
  <section id="creitem1" title="1. Apertura della seduta"/>
  <section id="creitem2" title="2. Presentazione di documenti: vedasi processo verbale"/>
  <section id="creitem3" title="3. Quarta relazione sulla coesione economica e sociale – Seguito dell’agenda territoriale e della Carta di Lipsia – Verso un programma d’azione europeo per lo sviluppo spaziale e la coesione territoriale (discussione)">
    <intervention id="4-007" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">L’ordine del giorno reca, in discussione congiunta:</p>
      <p sl="unknown">la relazione, presentata dall’onorevole Guellec a nome della commissione per lo sviluppo regionale, sulla quarta relazione sulla coesione economica e sociale [2007/2148(INI) ] (A6-0023/2008),</p>
      <p sl="unknown">e</p>
      <p sl="unknown">la relazione presentata dall’on. Kallenbach, a nome della commissione per lo sviluppo regionale, sul seguito dell’Agenda territoriale e della Carta di Lipsia – Verso un programma d’azione europeo per lo sviluppo spaziale e la coesione territoriale [2007/2190(INI) ] (A6-0028/2008).</p>
    </intervention>
    <intervention id="4-008" speaker_id="28194" name="Ambroise GUELLEC" is_mep="True" mode="spoken" role="relatore" nationality="France" birth_date="26-03-1941" birth_place="Peumerit" p_group="Group of the European People's Party (Christian Democrats) and European Democrats" m_state="FR">
      <p sl="fr">Signora Presidente, signora Commissario, onorevoli colleghi, questa mattina stiamo discutendo su due relazioni di iniziativa parlamentare, ma sono dell’avviso che entrambe rivestano un’importanza fondamentale per tutta una serie di motivi.</p>
      <p sl="fr">Innanzi tutto, stiamo esaminando la quarta relazione della Commissione sulla coesione economica e sociale. È un documento davvero notevole, molto migliore delle edizioni precedenti, e costituisce una solida base per qualsiasi tipo di riflessione sul futuro della coesione in Europa. Ed è importante anche perché il recentissimo Trattato di Lisbona definisce la coesione territoriale come uno dei principali obiettivi dell’UE. Come sappiamo, stanno emergendo nuove sfide, difficili, insieme a quelle che già conosciamo, e la politica di coesione deve apportare un contributo valido e utile alla loro valutazione, per consentirci di avanzare verso l’Europa che noi vogliamo, ovvero un’Europa efficace e solidale.</p>
      <p sl="fr">Cosa ci insegna la quarta relazione? Che la convergenza sociale ed economica fra gli Stati membri va nella giusta direzione, con una decisa riduzione delle differenze in termini di reddito e di occupazione negli ultimi dieci anni, ma anche che le disparità fra le regioni, e talvolta anche all’interno delle stesse, restano forti e tendono spesso ad acuirsi. Lo sviluppo è reale, ma presenta troppi squilibri. È qui che il nuovo concetto di coesione territoriale entra in gioco ed è qui che, accanto alla coesione economia e sociale, deve occupare un posto centrale nella prosecuzione dello sviluppo dell’UE. La sua attuazione richiederà un approccio integrato fra le politiche settoriali nonché una reale governance a più livelli.</p>
      <p sl="fr">Al riguardo, attendiamo con interesse, e devo dire con una certa impazienza, il Libro verde della Commissione il prossimo settembre. È evidente l’esigenza di un linguaggio comune sulla questione, come è emerso dalle nostre discussioni nella commissione per lo sviluppo regionale.</p>
      <p sl="fr">L’insegnamento tratto dalla quarta relazione proietta il nostro pensiero oltre il 2013, perché adesso i programmi operativi per il periodo 2007-2013 sono in via di attuazione quasi ovunque. Una delle loro caratteristiche principali è, per la prima volta, un sistema di stanziamento di crediti destinato a canalizzare l’essenziale delle risorse verso gli obiettivi dell’Agenda di Lisbona. Sottolineando la stretta relazione in termini di priorità fra la strategia di Lisbona e la politica di coesione, riteniamo che quest’ultima debba superare questo quadro e collocarsi in una prospettiva più ampia.</p>
      <p sl="fr">La nostra relazione afferma con forza che la convergenza a diversi livelli è una condizione preliminare per la competitività a lungo termine delle regioni e che nei prossimi anni sarà necessaria la complementarità delle due politiche per riconciliare efficacia e solidarietà. La valutazione periodica nel periodo 2007-2013, che noi invochiamo, deve consentirci di confermare l’adeguatezza del processo o di attuare, con cognizione di causa, le correzioni che potrebbero rivelarsi necessarie. Occorrerà inoltre interrogarsi sulla dissociazione operata nell’attuale periodo di programmazione fra sviluppo rurale e politica regionale. La sua rilevanza non sembra ancora essere ben affermata sul campo e, a nostro avviso, il mantenimento di questa separazione dopo il 2013 potrebbe essere problematico.</p>
      <p sl="fr">La nostra relazione mette l’accendo sulle nuove sfide alle quali l’UE deve far fronte e sul loro considerevole impatto territoriale. Esistono problemi quali l’invecchiamento della popolazione, il cambiamento climatico, l’energia, la concentrazione urbana, e così via. Riteniamo che la necessaria e urgente convergenza e un adeguato approccio territoriale per queste sfide richiedano una politica di coesione rafforzata in termini politici e finanziari dopo il 2013. In questa prospettiva, il Parlamento si opporrà fermamente, come ha sempre fatto, a qualsiasi tentativo di rinazionalizzazione della politica.</p>
      <p sl="fr">Desidero concludere, signora Presidente, ringraziando i relatori ombra, che mi hanno assistito in questo compito, per il gran numero di compromessi che abbiamo potuto raggiungere. Vorrei anche sottolineare la coerenza con la relazione dell’onorevole Kallenbach. Penso sia un bene che oggi sia stato presentato in Aula un insieme così tanto coerente.</p>
    </intervention>
    <intervention id="4-009" speaker_id="28236" name="Gisela KALLENBACH" is_mep="True" mode="spoken" nationality="Germany" birth_date="28-03-1944" birth_place="Soldin" p_group="Group of the Greens/European Free Alliance" m_state="DE">
      <p sl="de">relatrice . − Signora Presidente, signora Commissario, onorevoli colleghi, vorrei iniziare ringraziando tutti i relatori ombra per la valida e costruttiva cooperazione, nonché la commissione e i collaboratori dei gruppi e gli assistenti personali dei deputati. Più forte è la comunità, migliore è il prodotto!</p>
      <p sl="de">Accolgo con grande favore il fatto che oggi discutiamo congiuntamente la relazione dell’onorevole Guellec e la mia. Ai fini dell’obiettivo di conseguire uno sviluppo realmente sostenibile in Europa, queste due relazioni costituiscono un insieme complementare. La politica di coesione è, per così dire, l’hardware , mentre la Carta di Lipsia e l’Agenda territoriale sono il software . Questi strumenti possono funzionare solo insieme, L’UE dispone delle componenti giuridiche e finanziarie attraverso la sua politica di coesione. Noi non abbiano una reale responsabilità riguardo a sviluppo regionale, pianificazione urbana e spaziale, Ecco perché una politica di coesione – a livello locale e regionale, a livello dei ministri nazionali e a livello di UE – è la condizione preliminare per città e regioni europee sostenibili. È l’unico modo per generare valore aggiunto europeo. Le città sono il fulcro delle opportunità e dei problemi. Esse incidono sulle regioni rurali e nell’immediata periferia. Ecco perché puntiamo a uno sviluppo equilibrato del territorio nel suo complesso, a soluzioni che provengano da una prospettiva olistica e che, nel contempo, siano adeguate alla situazione specifica. Non esiste un’unica soluzione, ma possono esistere principi comuni come l’approccio integrato, i principi di partenariato orizzontale e verticale fra le città e la periferia, ma anche con i diversi attori direttamente interessati.</p>
      <p sl="de">Abbiamo compiuto molti progressi a livello europeo. Oltre alla Carta di Lipsia e all’Agenda territoriale – primo programma d’azione nell’ambito della Presidenza portoghese –, la coesione territoriale era stata inclusa come obiettivo della Comunità nel trattato di riforma. Questa scelta rafforza il peso del Parlamento attraverso la competenza condivisa e la procedura di codecisione. Con il dibattito di oggi, in attesa del vertice del Consiglio di primavera, quest’Assemblea voleva fare una dichiarazione, affinché le questioni territoriali e urbane possano essere inserite quali chiare componenti nelle strategie di Lisbona e di Göteborg.</p>
      <p sl="de">Era anche desiderio comune del Consiglio dei ministri informale di Lipsia che la Presidenza slovena mettesse l’agenda territoriale all’ordine del giorno dei lavori del vertice di primavera affinché il quadro territoriale per lo sviluppo delle regioni e delle città e per le nuove forme di partecipazione alle decisioni politiche dell’UE acquisisca maggiore riconoscimento pubblico. Ciò è stato chiaramente ribadito durante l’incontro delle Azzorre a novembre. Finora, non ho informazioni concrete sui progressi compiuti in questo campo.</p>
      <p sl="de">Avrei quindi gradito se oggi fosse stato presente in Aula un rappresentante del Consiglio; avremmo così potuto ottenere queste informazioni sulla situazione delle preparazioni. Purtroppo, ho sentito che a quanto pare non vi è intesa nel Consiglio per soddisfare la richiesta del ministro. Avrei voluto sentire dal Consiglio se, e in che forma, l’agenda territoriale sarà discussa al vertice di primavera. Mi sarebbe interessato sapere se è vero che nell’attuale progetto di conclusioni del Consiglio non viene fatta menzione delle questioni territoriali né vengono proposte importanti modifiche al Trattato di Lisbona. Solo così possiamo trasformare tutte quelle belle parole in azioni concrete.</p>
    </intervention>
    <intervention id="4-010" speaker_id="photo_generic" name="Danuta Hübner" is_mep="True" mode="spoken">
      <p sl="en">Membro della Commissione . − Signora Presidente, desidero congratularmi e, forse ancor più, ringraziare gli onorevoli Kallenbach e Guellec per le loro relazioni, nonché la commissione per lo sviluppo regionale per l’eccellente lavoro svolto in merito sia alla quarta relazione sulla coesione che alla relazione sulla coesione territoriale.</p>
      <p sl="en">La Commissione condivide appieno le vostre opinioni secondo cui la politica di coesione europea ha svolto un ruolo importantissimo per ridurre le disparità nell’Unione europea, promuovendo l’integrazione europea e avvicinando l’Unione ai suoi cittadini. La Commissione respinge, pertanto, con fermezza ogni tentativo di rinazionalizzare questa politica.</p>
      <p sl="en">Condividiamo anche la vostra opinione sul fatto che, in futuro, debbano essere garantite sufficienti risorse finanziarie per la politica di coesione, al fine di affrontare le nuove sfide che ci attendono e che riguardano tutti i territori europei. Dobbiamo anche tenere a mente che, nel contempo, la politica di coesione dovrà continuare a farsi carico delle disparità regionali derivanti dai recenti e dai prossimi allargamenti.</p>
      <p sl="en">Vorrei assicurarvi che, nel contesto della “lisbonizzazione” della nostra politica, la priorità principale della politica di coesione europea è e rimarrà, dopo il 2013, la riduzione delle disparità, come indicato nel Trattato di riforma. La dimensione della solidarietà è centrale in questa politica e l’assegnazione di risorse seguirà certamente un andamento opposto alla prosperità di paesi e regioni.</p>
      <p sl="en">Quest’opinione è condivisa nell’Unione anche da una massiccia maggioranza delle parti interessate. E si condivide anche l’idea che la politica di coesione europea è molto di più di un meccanismo di distribuzione di risorse fra Stati membri e regioni; si tratta soprattutto di una politica di sviluppo il cui obiettivo è promuovere lo sviluppo endogeno di tutte le regioni europee.</p>
      <p sl="en">La Commissione condivide inoltre i vostri timori sulla necessità di una maggiore coerenza fra la politica di coesione europea e altre politiche settoriali comunitarie, in particolare lo sviluppo rurale, la ricerca o la concorrenza. Aggiungerei che la necessità di coerenza fra le diverse politiche di sviluppo vale anche per il coordinamento fra politica di coesione europea e politiche nazionali. Sono convinta che questa sia una questione di primaria importanza per il futuro della coesione europea, anche nella sua dimensione territoriale.</p>
      <p sl="en">Mi associo appieno al vostro punto di vista secondo cui il successo dell’agenda territoriale e della Carta di Lipsia dipendano da due condizioni. La prima è che dobbiamo mettere in pratica un approccio integrato allo sviluppo territoriale per evitare un approccio frammentario per i nostri territori. Un esempio classico è pensare a categorie di strategie puramente rurali o urbane, senza accorgersi dell’importanza fondamentale delle vere regioni economiche.</p>
      <p sl="en">D’altro canto, l’approccio integrato comporta anche la necessità di integrare le diverse politiche settoriali sia a livello di UE che di Stati membri, che incidono sullo sviluppo di tutti i nostri territori.</p>
      <p sl="en">La seconda condizione, come avete giustamente sottolineato, è che la Commissione controlli e valuti regolarmente i progressi compiuti nell’attuazione di azioni concordate nell’ambito dell’Agenda territoriale. Al riguardo, la Commissione deve saperne di più sugli effetti di queste azioni negli Stati membri in modo da potere offrire loro un’assistenza adeguata. Ad esempio, sulla base di un migliore monitoraggio, la Commissione può avanzare ulteriormente nella definizione degli indicatori di coesione territoriale.</p>
      <p sl="en">Certo, la Commissione considera in modo positivo – al pari della relazione – l’introduzione della nozione di coesione territoriale nel Trattato di Lisbona. Adesso dobbiamo ottimizzare questa nuova dimensione della politica di coesione e le prospettive che apre, come ad esempio la nuova definizione di sussidiarietà, attribuendo maggiore importanza alle autorità locali e regionali. Ecco perché la Commissione ha incluso il Libro verde sulla coesione territoriale nel nostro programma legislativo e di lavoro per il 2008.</p>
      <p sl="en">Pur non esistendo ancora una definizione uniforme del concetto, la coesione territoriale sintetizza gli obiettivi giuridici dell’Unione di conseguire un equilibrio sostenibile e uno sviluppo armonioso del suo territorio e offrire così parità di accesso ai servizi di interesse generale. Siamo tutti consapevoli oggi che numerosi aspetti di equilibrio territoriale nell’Unione europea minacceranno nei prossimi anni l’armonioso sviluppo dell’economia e della società dell’Unione. Tali minacce sono a livello comunitario, nazionale e regionale, e anche in alcuni settori specifici e di interesse delle regioni ultraperiferiche.</p>
      <p sl="en">Sono lieta di confermare che le raccomandazioni principali formulate nella relazione dell’onorevole Kallenbach, per quanto riguarda la definizione del concetto di coesione territoriale e l’attuazione di un approccio integrato allo sviluppo territoriale, e anche il rafforzamento delle sinergie fra politiche comunitarie, sono tutti elementi presi in considerazione nella preparazione del nostro Libro verde che sarà adottato dalla Commissione il prossimo settembre.</p>
      <p sl="en">Vorrei cogliere quest’opportunità per informarvi che stiamo progredendo con gli Stati membri nella comprensione comune di coesione territoriale e delle sue componenti basilari. Siamo attualmente impegnati nelle risposte al questionario sulla coesione territoriale che abbiamo inviato a 25 Stati membri, rendendo quindi possibili i progressi.</p>
      <p sl="en">Abbiamo anche creato nella Commissione un gruppo interservizio che ci consente di lavorare all’interno sulla coesione territoriale, e abbiamo già completato la prima parte di quest’esercizio: l’individuazione della dimensione territoriale delle principali politiche dell’UE. Abbiamo intrapreso il processo, in particolare il processo di sviluppo di alcuni strumenti che coincidono anche con la vostra richiesta. Come probabilmente saprete, lo studio della valutazione dell’impatto territoriale delle politiche e lo sviluppo di indicatori di coesione territoriale sono fra le priorità del nuovo programma ESPON rafforzato.</p>
      <p sl="en">Per quanto riguarda gli affari urbani, in marzo avremo la prossima verifica urbana, che è in fase di completamento, mentre la seconda relazione sullo stato delle città europee è prevista per giugno 2009. URBACT II è diventato adesso uno strumento strategico per la messa in rete e gli scambi in materia di sviluppo urbano.</p>
      <p sl="en">Ho la sensazione che, per entrambe le relazioni, ci sia un’elevata coerenza fra le vostre opinioni e quelle della Commissione. Attendo il dibattito ai fini di una migliore comprensione delle vostre preoccupazioni.</p>
    </intervention>
    <intervention id="4-011" speaker_id="28208" name="Nathalie GRIESBECK" is_mep="True" mode="spoken" nationality="France" birth_date="24-05-1956" birth_place="Metz" p_group="Group of the Alliance of Liberals and Democrats for Europe" m_state="FR">
      <p sl="fr">relatrice per parere della commissione per i bilanci . – Signora Presidente, signora Commissario, vorrei ringraziare anch’io i nostri relatori, in particolare l’onorevole Ambroise Guellec per la presentazione e il lavoro svolto. Quale relatrice permanente per i Fondi strutturali in seno alla commissione per i bilanci, desidero soffermarmi brevemente sulle questioni di bilancio.</p>
      <p sl="fr">La politica in parola costituisce oggi una delle politiche più significative in termini di bilancio per la solidarietà fra i popoli europei. Oggi più che mai, e l’abbiamo appena sentito questa mattina, il problema principale è ottimizzare l’efficienza delle politiche di coesione. La commissione per i bilanci desidera attirare l’attenzione dell’Aula su una serie di indicatori preoccupanti, quali i ritardi di esecuzione e gli impegni da liquidare.</p>
      <p sl="fr">Vorrei segnalare alcuni punti salienti di questa problematica. L’UE deve fare una questione d’onore della semplificazione delle procedure, come dell’attuazione dell’assistenza tecnica, per consentire l’elaborazione e l’esecuzione dei numerosi progetti di cui hanno bisogno i nostri paesi.</p>
      <p sl="fr">Dobbiamo inoltre procedere a una chiara ripartizione delle responsabilità fra UE e Stati membri, al fine di garantire una migliore gestione condivisa. Accolgo con favore le parole del Commissario sulla decisione di martedì scorso di adottare un piano d’azione sulla strategia di controllo dei Fondi strutturali.</p>
      <p sl="fr">Per concludere – lo sottolineo da lungo tempo e sono lieta che il Commissario l’abbia appena ricordato – è necessario avere indicatori di prestazione qualitativi e quantitativi comuni a tutti gli Stati membri, per valutare le esigenze di bilancio e contribuire alla definizione del prossimo quadro legislativo per il periodo successivo al 2013 e per dare, in sintesi, più visibilità alla presenza dell’Europa nel quadro delle politiche europee e fra i cittadini europei.</p>
    </intervention>
    <intervention id="4-012" speaker_id="31123" name="Pedro GUERREIRO" is_mep="True" mode="spoken" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">relatore per parere della commissione per la pesca . − Vorrei iniziare esprimendo il mio disappunto per il fatto che la commissione per lo sviluppo regionale non abbia inserito nessuno degli emendamenti presentati dalla commissione per la pesca alla quarta relazione sulla coesione. Questi emendamenti ribadiscono, ad esempio, il contributo apportato dal settore della pesca alla situazione socioeconomica delle comunità dipendenti dalla pesca nelle regioni di convergenza, che presentano svantaggi geografici o naturali permanenti, come le regioni ultraperiferiche, ma anche delle comunità povere dipendenti dalla pesca nelle regioni più prospere. Deploro anche che gli stanziamenti del Fondo europeo per la pesca (FEP) nell’UE a 27 membri non siano sostanzialmente differenti dal bilancio destinato allo SFOP (Strumento finanziario di orientamento della pesca) in un’UE a 15. Il FEP, pertanto, andrebbe potenziato a livello finanziario.</p>
      <p sl="pt">Ecco perché ho ripresentato in questa tornata due emendamenti che vogliono sottolineare l’importanza della politica strutturale della pesca e della coesione sociale.</p>
    </intervention>
    <intervention id="4-013" speaker_id="28323" name="Oldřich VLASÁK" is_mep="True" mode="spoken" nationality="Czechia" birth_date="26-11-1955" birth_place="Hradec Králové" p_group="European Conservatives and Reformists Group" m_state="CZ">
      <p sl="cs">a nome del gruppo PPE-DE . – Signora Commissario, onorevoli colleghi, le relazioni che oggi stiamo discutendo sono importanti non solo per il modo in cui trattano l’attuale situazione della politica di coesione e la sua dimensione territoriale, ma anche per avere attirato la nostra attenzione sul futuro oltre il 2013. Al riguardo, vorrei ringraziare gli onorevoli Kallenbach e Guellec per il loro eccellente lavoro e il loro approccio di larghe vedute.</p>
      <p sl="cs">Le due relazioni, come hanno specificato entrambi i relatori, sono complementari e andrebbero valutate congiuntamente. La coesione territoriale, in virtù del suo inserimento nel Trattato di Lisbona, è diventata tanto importante quanto la coesione economica e sociale. Ma la coesione territoriale come concetto è meno ricercato e meno compreso. Manca anche, finora, una chiara definizione della coesione territoriale. Lo scopo generale della coesione è attenuare le differenze, ma queste ultime persistono e sono più pronunciate nelle zone di confine, fra l’ex blocco orientale e l’occidente democratico. La coesione territoriale, a mio avviso, comprende anche la coesione fra città e campagna. È indiscutibile che le città sono i motori della crescita nei singoli paesi ed è giusto, quindi, includere la questione dello sviluppo urbano nella nostra proposta di risoluzione e nello stesso tempo chiedere un rafforzamento dell’approccio integrato. Tuttavia, in futuro sarà necessario migliorare e semplificare l’accesso delle aree urbane ai Fondi strutturali e promuovere migliori legami fra le autorità comunali e gli operatori di sviluppo in sede di finanziamento dei progetti di sviluppo urbano con fondi privati.</p>
      <p sl="cs">Abbiamo approvato la Carta di Lipsia e adesso dobbiamo iniziare a metterla in pratica, gradualmente. Nello stesso tempo, dobbiamo creare le condizioni ideali per la vita nel futuro, per lo sviluppo delle nostre campagne. Sono convinto che dovremmo analizzare con molta attenzione se è meglio includere la politica rurale nella politica agricola comune oppure se dovremmo prendere in considerazione un’altra soluzione.</p>
      <p sl="cs">Onorevoli colleghi, solo un’ultima osservazione. La discussione sulla politica di coesione verte soprattutto sullo stanziamento di fondi. È evidente ed è giusto che la politica di coesione sta diventando più forte e inizia a essere presente nel bilancio europeo. La politica di coesione dovrà fare fronte a fenomeni nuovi, quali l’invecchiamento e la scomparsa della popolazione europea, l’instabilità delle fonti energetiche e il deterioramento dell’ambiente. È quindi necessario modificare la politica in conformità e garantire fondi sufficienti.</p>
    </intervention>
    <intervention id="4-014" speaker_id="1854" name="Constanze KREHL" is_mep="True" mode="spoken" nationality="Germany" birth_date="14-10-1956" birth_place="Stuttgart" m_state="DE">
      <p sl="de">a nome del gruppo PSE . – Signora Presidente, onorevoli colleghi, l’onorevole Vlasák ha ragione a dire che abbiamo il compito di preparare la politica di coesione per il periodo successivo al 2013. Ci siamo avvalsi delle due relazioni per affrontare questo problema. Infatti, abbiamo redatto insieme ogni cosa che pensiamo sia rilevante in questo contesto.</p>
      <p sl="de">Vorrei ricordarvi, tuttavia, che dovremmo essere consapevoli degli obiettivi strategici della politica di coesione europea, ovvero ridurre le disparità a livello di condizioni di vita fra le regioni dell’Unione europea e sostenere le strategie di Lisbona e di Göteborg. Se il Parlamento europeo desidera svolgere un ruolo nell’elaborazione della futura politica di coesione, a mio avviso deve concentrarsi sulle strategie chiave anziché ritornare sul principio del finanziamento a pioggia. Dobbiamo affrontare le nuove sfide che emergono nel contesto della politica di coesione. Vorrei illustrarvi solo qualche esempio: cambiamento demografico, protezione del clima, spopolamento delle regioni e anche, quindi, una moderna politica urbana europea.</p>
      <p sl="de">Dal mio punto di vista, l’approccio delle pari opportunità per le persone e le regioni è essenziale se vogliamo trovare soluzioni in questo campo. Credo che siano importanti più investimenti nell’istruzione, nella ricerca e innovazione e nelle loro infrastrutture; questa è la mia idea ed è realmente sostenibile. Tuttavia, può funzionare solo se, in futuro, coinvolgiamo i cittadini europei in modo più efficace nell’elaborazione di programmi e progetti, come chiede quest’Assemblea da lungo tempo e continua a fare nelle due relazioni.</p>
      <p sl="de">Vorrei rivolgere un appello agli Stati membri – credo sia deplorevole che il rappresentante del Consiglio non sia presente – e sottolineare che stiamo dando loro i compiti per casa. Se vogliamo finanziare ulteriori compiti nel quadro della politica di coesione, dobbiamo anche mettere a disposizione le risorse finanziarie necessarie a tal fine.</p>
    </intervention>
    <intervention id="4-015" speaker_id="28388" name="Grażyna STANISZEWSKA" is_mep="True" mode="spoken" nationality="Poland" birth_date="02-11-1949" birth_place="Bielsko-Biała" p_group="Group of the Alliance of Liberals and Democrats for Europe" m_state="PL">
      <p sl="pl">a nome del gruppo ALDE . – La quarta relazione sulla coesione e la relazione dell’onorevole Guellec mettono l’accento sul successo della politica di coesione nella riduzione delle disparità fra Stati membri. Evidenziano inoltre la crescita registrata in paesi precedentemente in ritardo di sviluppo, ad esempio Grecia e Portogallo. Allo stesso tempo, tuttavia, confermano il marcato fallimento di questa politica per quanto riguarda l’armonizzazione del livello di sviluppo fra regioni.</p>
      <p sl="pl">Gli Stati membri, purtroppo, giustificano l’indebita concentrazione degli investimenti e di altri elementi di sviluppo nei capitali nazionali. Questo tipo di situazione riguarda quelle regioni in cui gli investimenti tendono a essere concentrati nelle aree centrali, impedendo così che l’intera regione si sviluppi con il medesimo ritmo. Le differenze regionali e interregionali dell’Unione europea sono significativamente più acute rispetto agli Stati Uniti o al Giappone.</p>
      <p sl="pl">Tutto porta alla necessità di introdurre un meccanismo che incentivi il decentramento negli Stati membri. Per le prossime prospettive finanziarie è opportuna una politica regionale durevole ma dinamica. La relazione dell’onorevole Guellec considera in modo ponderato l’esigenza di creare legami adeguati fra la strategia di Lisbona e la politica di coesione. Quest’ultima non deve diventare semplicemente uno strumento al servizio della prima. La politica di coesione mira allo sviluppo sostenibile e armonioso ed è un fine importante di per sé. È il modo più economico per impedire che si verifichino in seguito situazioni costose. Ho in mente conflitti, emigrazione di massa e immigrazione, delocalizzazione delle imprese ed eventi simili, che rappresentano tutti sconvolgimenti per le popolazioni locali.</p>
      <p sl="pl">Oltre al Trattato di Lisbona, la relazione approvata oggi mette l’accento sull’importanza della dimensione territoriale. È urgente chiarire questo concetto, tuttavia, e stabilire una definizione univoca di cosa comporti la dimensione territoriale. Attualmente, stiamo usando questo termine forse senza riflettere. Probabilmente può essere usato per indicare molte cose. Vi sono parti della relazione dell’onorevole Guellec in cui questa nozione ha la precedenza sulla politica di coesione economica e sociale, mentre in altre è presentata come complementare. In alcuni casi, riguarda un accesso paritario ai servizi, in altri comporta la distribuzione equilibrata dei centri di ricerca, ad esempio.</p>
      <p sl="pl">Credo sia un peccato che la discussione sul Libro verde sulla coesione territoriale sia prevista per l’autunno, dopo la relazione sulla politica di coesione. Il Libro verde dovrebbe essere discusso molto prima</p>
    </intervention>
    <intervention id="4-016" speaker_id="28355" name="Mieczysław Edmund JANOWSKI" is_mep="True" mode="spoken" nationality="Poland" birth_date="16-11-1947" birth_place="Zduńska Wola" p_group="Union for Europe of the Nations Group" m_state="PL">
      <p sl="pl">a nome del gruppo UEN . – Signora Presidente, signora Commissario, a nome del gruppo dell’Unione per l’Europa delle nazioni, vorrei ringraziare entrambi i relatori per il loro lavoro.</p>
      <p sl="pl">Il termine coesione ha acquisito un significato speciale nell’Unione. I riferimenti alla riduzione delle disparità fra le varie regioni al fine di unificare le economie nazionali e al sostegno del loro sviluppo armonioso risalgono al Trattato di Roma.</p>
      <p sl="pl">La quarta relazione copre gli anni 2000-2006 ed è oggetto della relazione Guellec che contiene molti risultati preziosi. Il testo presenta una sintesi della situazione in tutti gli Stati membri. Sottolinea inoltre i settori in cui le disparità sono più acute. La riduzione delle disparità in quelle regioni va vista come un impegno a lungo termine.</p>
      <p sl="pl">La relazione presentata dalla Commissione contiene numerosi parametri comparativi che mancano in documenti anteriori. Rimane tuttavia l’idea di usare indicatori a integrazione del PIL di base pro capite in relazione ai diversi livelli NUTS.</p>
      <p sl="pl">La politica di coesione è il fondamento dell’integrazione e apporta un prezioso contributo allo sviluppo armonioso dell’Unione. I suoi aspetti regionale, locale e ambientale sono importanti in questo contesto, come ha già indicato l’onorevole Staniszewska. Dovremmo anche riconoscere il suo impatto sull’innovazione e sulla competitività dell’Unione, e pertanto sull’attuazione della strategia di Lisbona. Anche le questioni demografiche sono importanti, dato che alcune zone sono minacciate dallo spopolamento.</p>
      <p sl="pl">Quando parliamo di coesione, la consideriamo dal punto di vista sia economico che sociale. Si rende necessaria una valida definizione del termine coesione territoriale. La coesione dovrebbe essere compresa nel senso che garantisce che i cittadini dell’Unione, a prescindere da dove risiedono, godono di pari opportunità nell’accesso ai servizi sanitari, all’educazione, alla cultura, a Internet e ai trasporti, ad esempio. La politica di coesione andrebbe rafforzata e migliorata con adeguate risorse comunitarie. L’aspetto urbano è particolarmente importante, come ha evidenziato l’onorevole Kallenbach.</p>
      <p sl="pl">La questione di come scegliere fra coesione o competitività, uguaglianza o efficienza è sorta di recente. La mia breve risposta è scegliere entrambe, nella giusta misura.</p>
    </intervention>
    <intervention id="4-017" speaker_id="1933" name="Elisabeth SCHROEDTER" is_mep="True" mode="spoken" nationality="Germany" birth_date="11-03-1959" birth_place="Dresden" p_group="Group of the Greens/European Free Alliance" m_state="DE">
      <p sl="de">a nome del gruppo Verts/ALE . – Signora Presidente, signora Commissario, onorevoli colleghi, alla fine degli anni ‘90 la filosofia che prevaleva nell’Unione europea era che la capacità di integrazione dell’Unione doveva essere misurata secondo il successo del mercato interno. La speranza che i concetti di sviluppo del mercato interno, orientati esclusivamente alla crescita economica, potessero risolvere i problemi esistenti nell’Unione europea rimane tuttavia disattesa.</p>
      <p sl="de">Il mercato interno europeo ha concentrato la crescita dell’attività economica sui centri di gravità che hanno dato vita a ulteriori attività, a scapito delle regioni svantaggiate e dell’ambiente naturale. E anche nell’ambito di questi centri, non tutti erano in grado di condividere i vantaggi, mentre la povertà cresceva, scatenando tensioni e disordini.</p>
      <p sl="de">Oggi, la Commissione compie gli stessi errori. Subordina la politica di coesione alla strategia di Lisbona. Anziché rendere prioritari i problemi delle regioni particolarmente svantaggiate e promuovere solo progetti di sviluppo sostenibile, investe in concetti infrastrutturali obsoleti e, di conseguenza, solo nei centri economici. I comuni e le regioni dipenderanno dalle principali banche europee per generazioni. A mio avviso, è un problema di massa perché, in definitiva, è la prossima generazione che pagherà il prezzo del fallimento delle politiche di sviluppo. E a sua volta ciò scatenerà movimenti migratori – la collega Krehl ne ha già indicati alcuni – e susciterà anche un modello antieuropeo perché alcune parti della popolazione non ne condivideranno i vantaggi. Queste sono strategie senza futuro.</p>
      <p sl="de">Credo che dobbiamo stare molto attenti a non mettere a repentaglio la coesione interna dell’Unione europea. La coesione economica e sociale deve rimanere un settore politico separato e i benefici devono essere messi a disposizione per le regioni e le persone in Europa. Ciò può accadere solo se la politica di coesione è supportata da un modello sociale basato sulla solidarietà e su modelli di sviluppo sostenibile che non siano realizzati a scapito dell’ambiente.</p>
    </intervention>
    <intervention id="4-018" speaker_id="31123" name="Pedro GUERREIRO" is_mep="True" mode="spoken" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">a nome del gruppo GUE/NGL . − In questo breve intervento su una questione talmente importante come il futuro della politica di coesione nell’Unione europea, possiamo solo sottolineare alcuni dei principi fondamentali che riteniamo dovrebbero ispirare il dibattito.</p>
      <p sl="pt">In primo luogo, la politica regionale è uno strumento indispensabile per promuovere una coesione economica e sociale altamente apprezzata. È una politica strutturale che deve avere come obiettivi primari e principali, come è già stato detto, ridurre le disparità fra i livelli di sviluppo delle varie regioni, incoraggiare le regioni meno favorite che sono in ritardo di sviluppo, promuovere una convergenza reale e incentivare la crescita e l’occupazione. Deve pertanto servire da fattore di ridistribuzione e di compensazione dei maggiori costi derivanti dal mercato interno, dall’unione economica e monetaria e dalla liberalizzazione degli scambi internazionali a vantaggio dei paesi e delle regioni meno sviluppati dell’Unione europea.</p>
      <p sl="pt">In secondo luogo, la politica di coesione e le sue risorse finanziarie devono essere usate per promuovere progetti di sviluppo economico, sociale, ambientale e regionale. Di conseguenza, questi progetti non devono essere oggetto di una politica che ha, come priorità e dogma, la concorrenza, la deregolamentazione o la cosiddetta adattabilità e imprenditorialità, tutte priorità della strategia di Lisbona. In altre parole, riteniamo che la competitività non debba essere un sostituto per la convergenza negli Stati membri e nelle regioni che sono in ritardo nel rispettivo sviluppo socioeconomico.</p>
      <p sl="pt">In terzo luogo, le risorse finanziarie comunitarie per la politica di coesione sono insufficienti per soddisfare i requisiti della convergenza reale, le disparità regionali, gli elevati livelli di disoccupazione, le disuguaglianze in termini di reddito e povertà nell’Unione europea. Ribadiamo pertanto la necessità di aumentare il bilancio comunitario, facendo della promozione della coesione economica e sociale nell’Unione europea l’obiettivo centrale e primordiale.</p>
    </intervention>
    <intervention id="4-019" speaker_id="4507" name="Bas BELDER" is_mep="True" mode="spoken" nationality="Netherlands" birth_date="25-10-1946" birth_place="Ridderkerk" p_group="European Conservatives and Reformists Group" m_state="NL">
      <p sl="nl">a nome del gruppo IND/DEM . – Signora Presidente, ho letto le relazioni degli onorevoli Kallenbach e Guellec con interesse. La coesione dei paesi europei rimane un tema affascinante. L’integrazione della politica interna e della cooperazione fra Stati membri e regioni dell’UE continua a prendere forma. Che questa strategia produca risultati è dimostrato chiaramente dalla relazione sulla coesione. La coesione fra gli Stati membri è aumentata.</p>
      <p sl="nl">Allo stesso tempo la relazione mostra che la coesione fra regioni all’interno degli Stati membri sta diminuendo, in particolare fra regioni urbane e non urbane. A mio avviso, è giusto in tali situazioni che le autorità nazionali, regionali e locali svolgano un ruolo importante. Non comprendo, pertanto, il motivo per cui l’opzione per gli Stati membri di aumentare autonomamente i loro contributi allo sviluppo regionale sia stata respinta in anticipo.</p>
      <p sl="nl">È troppo presto per valutare fino a quando l’attuale politica dovrà proseguire. È chiaro che presenta alcune sfide specifiche. Ma dobbiamo anche vedere se è in grado di risolvere le cosiddette divergenze, ovvero non solo coesione a livello di Stato membro, ma anche a livello regionale, fra gli Stati membri e al loro interno. Dato che quello probabilmente non accadrà, è auspicabile un diverso approccio con un maggiore ruolo per gli Stati membri. Nessuno conosce la situazione nazionale e regionale meglio dei singoli Stati membri; questi ultimi possono introdurre soluzioni che consentiranno di conseguire gli obiettivi della coesione a livello subnazionale.</p>
    </intervention>
    <intervention id="4-020" speaker_id="966" name="Jean-Claude MARTINEZ" is_mep="True" mode="spoken" nationality="France" birth_date="30-07-1945" birth_place="Sète" p_group="Non" m_state="FR">
      <p sl="fr">Signora Presidente, la Commissione europea si preoccupa della coesione fra Stati membri e della coesione al loro interno al punto che, da ora al 2013, sono stati stanziati a suo favore 350 miliardi di euro.</p>
      <p sl="fr">È stato persino annunciato un Libro verde perché a Bruxelles, ogniqualvolta si verifica un problema, si scrive un libro. E infatti esiste un problema di coesione fra l’Europa occidentale e l’Europa orientale, l’Europa dei villaggi e l’Europa delle città, o l’Europa dei bei quartieri e l’Europa dei quartieri operai.</p>
      <p sl="fr">Ma di chi è la colpa? Chi ha spopolato i villaggi dove si coltivava la vite e si praticava l’allevamento, Signora Presidente, in Grecia, dove si produceva tabacco, cotone e olio d’oliva? Chi, e quali politiche, hanno soppresso migliaia di posti di lavoro in Svezia, Germania e Francia? Chi ha chiuso le stazioni ferroviarie rurali, le strade ferrate e gli asili? Nei porti, è forse il vento che distrugge le navi da pesca, i pescatori, le piccole imprese e i cantieri navali? Sono i lupi nei Pirenei o nelle Alpi a mangiare i pastori, o gli agnelli importati dalla Nuova Zelanda?</p>
      <p sl="fr">Conosciamo tutti la risposta: è la politica commerciale internazionale condotta dalla Commissione attraverso l’accordo GATT e l’OMC che fa scomparire da 20 anni 90 aziende agricole al giorno in Spagna e Francia. È l’eliminazione dogmatica della protezione doganale che ha distrutto gli equilibri industriali sotto un’ondata di importazioni.</p>
      <p sl="fr">Adesso, per stabilire la coesione, dobbiamo stabilire prima di tutto la coerenza fra le politiche. Non possiamo avere a Cotonou una politica per gli Stati ACP e poi distruggerla a Ginevra sulle banane. Non possiamo avere una preferenza comunitaria per la produzione rurale fra il 1962 e il 1986 e poi distruggerla con il libero scambio all’Uruguay Round o al Doha Round .</p>
      <p sl="fr">La coesione richiede pertanto un certo grado di coerenza fra le scelte. Signora Commissario, o si fa l’Europa, o si fa il mondo. O ci si concentra sul sociale, o sul mondo.</p>
    </intervention>
    <intervention id="4-021" speaker_id="28165" name="Lambert van NISTELROOIJ" is_mep="True" mode="spoken" nationality="Netherlands" birth_date="05-03-1953" birth_place="Nuland" p_group="Group of the European People's Party (Christian Democrats)" m_state="NL">
      <p sl="nl">Signora Presidente, signora Commissario Hübner, il carattere unico e peculiare della quarta relazione sulla coesione sta nel fatto che l’attuale politica non solo è stata valutata positivamente, ma sembra essere all’altezza delle nuove sfide cui l’Europa deve fare fronte. Si tratta della globalizzazione e dei suoi effetti, del cambiamento climatico, dei problemi energetici e delle sfide demografiche. È bene che lo facciamo adesso, in preparazione della chiusura di primavera, quest’anno a marzo. L’onorevole Guellec ha fatto un buon lavoro. Ha affermato che la politica di coesione non dovrebbe cambiare nella sua essenza – il che è specificamente ribadito nel nuovo Trattato – ma che cambia il contenuto degli impegni regionali e dei nuovi programmi.</p>
      <p sl="nl">Questa settimana abbiamo anche guardato alla strategia di Lisbona e ciò che mi colpisce è che dovremmo proseguire con forza e dare un contributo palese, stanziando più del 60-65% del bilancio della coesione impegnato a tal fine. Ciò dimostrerà in che misura la politica di coesione è all’altezza della nuova sfida e delle nuove circostanze. È importante anche ciò che viene affermato nella relazione Kallenbach, ovvero che consideriamo la coesione territoriale come una funzione di base dell’Unione europea. La globalizzazione si concentra in una serie di regioni chiave, zone metropolitane, e la risposta dell’Europa è che siano offerte possibilità di trasferire la conoscenza e di creare le condizioni per l’imprenditorialità in tutte le regioni, tra cui le zone rurali. Quella è la nuova agenda.</p>
      <p sl="nl">Infine, il PPE si oppone alla risposta della rinazionalizzazione al dibattito per il 2013. Dobbiamo conseguire una nuova coerenza fra R&amp;S, politica di innovazione, mercato interno e aspetti pratici dell’Unione, per associare quell’economia basata sulla conoscenza – perché di questo si tratterà nel lungo periodo – a un elevato livello di occupazione e alla prosperità nelle nostre regioni.</p>
      <p sl="nl">Sottoscrivo di buon grado anche l’iniziativa per la trasparenza citata dalla signora Commissario Hübner. Le persone devono sapere quanto sia importante per loro questa politica.</p>
    </intervention>
    <intervention id="4-022" speaker_id="28298" name="Iratxe GARCÍA PÉREZ" is_mep="True" mode="spoken" nationality="Spain" birth_date="07-10-1974" birth_place="Baracaldo" m_state="ES">
      <p sl="es">Signora Presidente, desidero iniziare il mio intervento ringraziando gli onorevoli Kallenbach e Guellec in particolare, per il lavoro svolto su queste relazioni che rende possibile un accordo di maggioranza in sede di commissione per lo sviluppo regionale.</p>
      <p sl="es">La politica di coesione europea è stata un esempio di una politica comunitaria di successo, che rispetta i principi sui quali si basa, e che ha contributo a eliminare le disuguaglianze.</p>
      <p sl="es">Paesi come la Spagna hanno raggiunto risultati innegabili in termini di convergenza grazie alla politica di coesione. Riaffermiamo quindi il suo ruolo nel rafforzamento del potenziale degli Stati membri di sviluppo e di creazione di posti di lavoro, progredendo nella formazione del capitale umano.</p>
      <p sl="es">Tuttavia, dobbiamo anche ammettere che le disuguaglianze territoriali persistono tuttora e quindi dobbiamo dare una risposta ferma se vogliamo portare avanti una politica che sia in grado di far fronte a nuove sfide quali i processi di invecchiamento e di spopolamento in alcune aree, soprattutto zone rurali.</p>
      <p sl="es">Dobbiamo affrontare le altre sfide per ridurre le disparità regionali e interregionali e garantire la crescita economica e tecnologica. A tal fine, la nostra attenzione per il rispetto della strategia di Lisbona deve essere un asse prioritario, non trascurando altri problemi quali il cambiamento demografico.</p>
      <p sl="es">Per garantire uno sviluppo sostenibile ed equilibrato della politica regionale dell’UE, dobbiamo agire in stretta cooperazione con gli attori regionali e in coordinamento con altre politiche. Siamo anche consapevoli della necessità di portare avanti misure specifiche per ridurre le disparità fra le regioni accessibili e quelle che presentano svantaggi strutturali, le zone montane, le isole o le aree scarsamente popolate.</p>
      <p sl="es">Guardando al futuro, quindi, è assolutamente essenziale rafforzare la politica di coesione con importanti risorse finanziarie per affrontare tutte le sfide.</p>
      <p sl="es">Ieri quest’Assemblea ha approvato il Trattato di Lisbona a vasta maggioranza, e oggi dobbiamo portare avanti un nuovo elemento del Trattato, in cui si definisce la coesione territoriale come obiettivo comunitario fondamentale per avanzare verso un futuro più prospero per l’Europa.</p>
    </intervention>
    <intervention id="4-023" speaker_id="28205" name="Jean Marie BEAUPUY" is_mep="True" mode="spoken" nationality="France" birth_date="28-11-1943" birth_place="La Chapelle/Loire" p_group="Group of the Alliance of Liberals and Democrats for Europe" m_state="FR">
      <p sl="fr">Signora Presidente, signora Commissario, onorevoli colleghi, vorrei dirle, signora Commissario, che mentre ascoltavo poco fa la sua risposta alle due relazioni dei nostri colleghi Guellec e Kallenbach, avevo l’impressione che non avrei avuto bisogno di intervenire, era talmente evidente che lei ci stava dimostrando di averci compreso molto bene.</p>
      <p sl="fr">È già una prima tappa, e sono estremamente lieto e desidero congratularmi con l’Assemblea per il fatto che questi rapporti stretti fra voi, i vostri collaboratori, la nostra commissione e il nostro Parlamento hanno favorito un tale livello di coesione fra i nostri punti di vista. Adesso, tuttavia, al di là di questa coesione, dobbiamo passare all’attuazione, perché è bene raggiungere la coesione fra noi, ma questa deve produrre risultati concreti.</p>
      <p sl="fr">Ritengo che ciò sia possibile attraverso il Libro verde che state preparando per l’autunno e, per quanto mi riguarda, vorrei menzionare due punti che mi stanno a cuore e che, a mio avviso, sono essenziali per attuare l’intera politica di coesione e la Carta di Lipsia che desideriamo così tanto.</p>
      <p sl="fr">I due punti sono: in primo luogo, la necessità, che abbiamo già menzionato e che io desidero ribadire con forza, di mostrare come le diverse politiche dell’UE devono essere rese coerenti a livello di zone urbane e periferiche. Ieri sera abbiamo discusso di demografia. Ieri pomeriggio abbiamo affrontato il problema dei trasporti. Prima ancora ci eravamo confrontati sulle questioni sociali. Tutte le DG della Commissione intervengono, tutte le varie commissioni del PE intervengono. È necessario che tutto ciò sia reso coerente a livello del microterritorio, costituito dalla città e dalla zona circostante. Mi attendo nel Libro verde una presa di posizione.</p>
      <p sl="fr">Secondo punto: come potremmo noi, Parlamento e Commissione, concordando su tutto questo, avere successo se non coinvolgiamo i cittadini e i governi europei? Le ho già detto, signora Commissario, che dobbiamo compiere uno sforzo enorme, e so che lei lo sta facendo, in termini di comunicazione, affinché tutti i nostri discorsi, tutti i nostri commenti, tutte le nostre speranze riguardo alla coesione siano espressi con parole e frasi che incoraggino i governi ad agire e persuadano e motivino i nostri cittadini.</p>
      <p sl="fr">Questo sono i due punti principali, signora Commissario, che vorrei vedere nel Libro verde. Dopo averci ascoltato, confido che potrà aiutarci a trovare applicazioni concrete.</p>
    </intervention>
    <intervention id="4-024" speaker_id="28374" name="Wiesław Stefan KUC" is_mep="True" mode="spoken" nationality="Poland" birth_date="02-09-1949" birth_place="Sokołow Podlaskí" p_group="Non" m_state="PL">
      <p sl="pl">Signora Presidente, signora Commissario, uno degli obiettivi fondamentali dell’Unione europea è ridurre le differenze nello sviluppo e nel reddito nei paesi e nelle regioni. Queste differenze sono diventate sempre più marcate negli anni recenti, perché negli ultimi allargamenti hanno aderito all’Unione paesi molto meno sviluppati.</p>
      <p sl="pl">Si stima che questi paesi siano in ritardo di sviluppo di oltre 15 anni rispetto agli altri. Un rapido sviluppo è l’unico modo per appianare le differenze. Ciò rappresenta una sfida considerevole, soprattutto se si tiene conto dei tagli nelle risorse finanziarie e delle limitate opportunità per i paesi che lottano per progredire. È improbabile che il successo raggiunto in Spagna, Portogallo, Grecia e Irlanda si ripeta, di sicuro non rapidamente. È anche improbabile che recupereremo il ritardo nei confronti di Stati Uniti e Giappone nel prossimo futuro. Dovremmo ricordare, tuttavia, che l’inizio è sempre la fase più difficile e guardare alla Repubblica slovena come esempio positivo di quanto possiamo raggiungere. La visione della vita dei nostri cittadini è cambiata e continua su tale scia, il che promette bene per il futuro. Inoltre, la strategia di Lisbona offre linee guida chiare per le nostre azioni.</p>
      <p sl="pl">Per concludere, vorrei ringraziare i nostri relatori per le loro dichiarazioni. Noto che l’onorevole Martínez non è più presente in Aula, ma devo aggiungere che dissento completamente dal suo intervento.</p>
    </intervention>
    <intervention id="4-025" speaker_id="28508" name="Alyn SMITH" is_mep="True" mode="spoken" nationality="United Kingdom" birth_date="15-09-1973" birth_place="Glasgow" p_group="Group of the Greens/European Free Alliance - First Vice" m_state="GB">
      <p sl="en">Signora Presidente, è piacevole vedere il Commissario qui in quest’Aula. Non vediamo l’ora di vederla di nuovo presto in Scozia e di continuare la nostra proficua cooperazione su questa politica.</p>
      <p sl="en">Sarò breve, ma prima vorrei rispondere ai commenti dell’onorevole Guerreiro sul sostegno per il settore della pesca nell’ambito della politica di coesione. Noi sosterremo i suoi emendamenti e penso che questo settore sia di particolare importanza strategica nella nostra geografia.</p>
      <p sl="en">Riprenderei la richiesta del relatore quanto al miglioramento delle statistiche, in particolare per valutare puntualmente l’efficienza dei programmi di finanziamento. È abbastanza chiaro, mentre si va avanti, che guardare ai livelli NUTS I, NUTS II o anche NUTS III è un esercizio alquanto ampio e frammentario. Accolgo positivamente le azioni concernenti l’assegnazione dei finanziamenti futuri ad attività più tematiche, che sia l’agenda di Lisbona, la promozione di un’economia della conoscenza, la promozione della R&amp;S, la cooperazione transfrontaliera o anche il sostegno al settore della pesca nell’ambito dell’agenda di Lisbona.</p>
      <p sl="en">Questo è, credo, il futuro per una politica di coesione realmente dinamica per l’Unione europea, che è proprio la punta di diamante dell’UE. Ha portato l’UE più vicina ai nostri cittadini e ci ha resi un’Unione dove gli Stati membri manterrebbero una serie di situazioni diverse.</p>
      <p sl="en">Abbiamo un grande potenziale per rendere questa politica sempre più attuale e attendiamo con ansia di sentire parlare del Libro verde nel discorso del Commissario.</p>
    </intervention>
    <intervention id="4-026" speaker_id="28511" name="Bairbre de BRÚN" is_mep="True" mode="spoken" nationality="United Kingdom" birth_date="10-01-1954" birth_place="Baile Átha Cliath" p_group="Confederal Group of the European United Left - Nordic Green Left" m_state="GB">
      <p sl="ga">Signora Presidente, le due relazioni che stiamo discutendo oggi mettono in evidenza l’importanza della politica di coesione e indicano come dovrebbe essere attuata. Uno sviluppo regionale equilibrato è molto importante. L’obiettivo della relazione dell’onorevole Guellec era garantire che i fondi regionali siano sufficienti e che si incentrino efficacemente sulla promozione delle esigenze dei cittadini e delle regioni. L’unico modo per applicare la politica di coesione è uno strumento di attuazione della strategia di Lisbona. Vorrei ringraziare il relatore.</p>
      <p sl="ga">L’Irlanda ha beneficiato moltissimo dei finanziamenti a titolo della coesione. Per far sì che altri paesi ne beneficino allo stesso modo, dobbiamo garantire che l’aumento delle risorse sia diretto a promuovere lo sviluppo regionale e che affronti l’esclusione sociale. Non solo dobbiamo ridurre il divario fra Stati membri, ma anche i divari all’interno degli Stati membri e fra regioni.</p>
      <p sl="ga">L’onorevole Guellec parla degli impressionanti tassi di crescita di Irlanda, Spagna, Portogallo e Grecia fra il 2000 e il 2006. Ha sottolineato, tuttavia, che nonostante questa crescita, persistono tuttora forti disuguaglianze fra le regioni in quei paesi.</p>
      <p sl="ga">Vorrei ringraziare anche l’onorevole Kallenbach per la sua relazione e apprezzo in particolare l’accento posto sul rafforzamento del ruolo delle autorità urbane locali per offrire l’accesso ai servizi pubblici a ogni cittadino. Vi è la necessità di un conferimento di poteri a livello locale, di rispetto per l’ambiente e di un elevato livello di servizi pubblici che siano universalmente disponibili, così da rendere l’ambiente urbano un luogo piacevole dove vivere e lavorare.</p>
      <p sl="ga">Lo sviluppo sostenibile è un’enorme sfida nelle aree urbane nel XXI secolo e il quadro che ci è stato presentato oggi dall’onorevole Kallenbach può aiutarci ad affrontarla.</p>
    </intervention>
    <intervention id="4-027" speaker_id="28493" name="Derek Roland CLARK" is_mep="True" mode="spoken" nationality="United Kingdom" birth_date="10-10-1933" birth_place="Bristol" p_group="Europe of freedom and democracy Group" m_state="GB">
      <p sl="en">Signora Presidente, queste relazioni vertono sulla disparità fra le economie rurali e quelle urbane, fra ricchi e poveri, in particolare nell’Europa occidentale, e fra le persone svantaggiate e il resto della società.</p>
      <p sl="en">La risposta, a quanto pare, è offrire un ampio catalogo di sviluppi culturali, economici, tecnici ed elementi di ingegneria sociale. La relazione mette l’accento sul successo riscosso da questi programmi in Irlanda, Spagna, Portogallo e Grecia nell’attenuare le disuguaglianza e incoraggia strategie, quadri e programmi d’azione simili per generare progresso nelle zone colpite, in particolare nell’Europa orientale. Soprattutto, menziona i finanziamenti nell’ambito della coesione. Arriviamo al nocciolo della questione. Negli ultimi anni sono stati stanziati 65 miliardi di euro per questi programmi nei paesi occidentali bisognosi, ma l’Europa orientale è molto più povera di quanto quei paesi siamo mai stati. Così, queste sovvenzioni – perché ecco cosa sono – saranno tolte ai paesi che tuttora le ricevono e da un importo sempre più esiguo, proprio mentre siamo raggiunti dai freddi venti economici degli USA.</p>
      <p sl="en">Purtroppo per tutti i suoi cittadini – sia ricchi che poveri – queste sovvenzioni sono autodistruttive perché eliminano l’iniziativa e producono una cultura di dipendenza.</p>
      <p sl="en">Se vogliamo essere di aiuto, ascoltiamo il professore Buchanan della London School of Economics . Nel suo documento si legge chiaramente che “per aiutare un paese povero, il commercio vale sei volte di più degli aiuti”. Lo imparerete mai? O, in altre parole, se in un paese povero dai un pesce a un uomo che sta morendo di fame, lo nutrirai per un giorno. Insegnali a pescare e lo avrai nutrito per la vita.</p>
    </intervention>
    <intervention id="4-028" speaker_id="1842" name="Rolf BEREND" is_mep="True" mode="spoken" nationality="Germany" birth_date="01-10-1943" birth_place="Gernrode/Eichsfeld" p_group="Group of the European People's Party (Christian Democrats) and European Democrats" m_state="DE">
      <p sl="de">Signora Presidente, signora Commissario, onorevoli colleghi, non occorre più ribadire che la quarta relazione sulla coesione economica e sociale ha un importante significato politico. Concordo con il relatore su tutte le questioni di base e mi congratulo con lui per il buon lavoro. Mette a ragione l’accento sul fatto che le nuove sfide che ci attendono possono essere affrontate solo se la politica di coesione rimane una politica comunitaria, il che è conforme al Trattato. La sua relazione respinge chiaramente, pertanto, ogni tentativo di rinazionalizzare questa politica. Il prerequisito, tuttavia, è un bilancio equilibrato a favore della coesione dell’UE.</p>
      <p sl="de">Sì, devono essere rese disponibili risorse adeguate al fine di salvaguardare lo sviluppo armonioso di tutte le regioni dell’UE e affrontare le nuove sfide. Esiste un diverso punto di vista, tuttavia, riguardo alla scelta della formulazione da inserire nella relazione circa la domanda di risorse finanziarie per la politica di coesione dopo il 2013. Al pari di molti dei miei colleghi, non ritengo sia giusto in questa prima fase, nel 2008, che la relazione debba contenere richieste anticipatrici di maggiori risorse finanziarie per il futuro, nemmeno in considerazione del fatto che stiamo affrontando molto bene la critica che non sempre riduciamo, nel tempo, tutti i finanziamenti quando sono già disponibili.</p>
      <p sl="de">La commissione ha quindi trovato una buona formulazione di compromesso che, tuttavia, si applica solo al testo della risoluzione e non ai considerando. Quindi non dovremmo includere dichiarazioni conflittuali nei considerando, ma dovremmo rimanere coerenti con la formulazione “sufficienti risorse finanziarie alla politica di coesione”.</p>
      <p sl="de">Infine, si tratta della credibilità. In passato, la politica di coesione è stata in grado di raggiungere successi sostenibili e può farlo anche in futuro se riceve risorse sufficienti, senza la nostra richiesta di maggiori risorse finanziarie in questa fase. Signora Commissario, lei ha fatto riferimento nella sua dichiarazione introduttiva a sufficienti risorse finanziare per affrontare le sfide future. È una buona formula.</p>
    </intervention>
    <intervention id="4-029" speaker_id="38845" name="Pierre PRIBETICH" is_mep="True" mode="spoken" nationality="France" birth_date="28-12-1956" birth_place="Roubaix" p_group="Socialist Group in the European Parliament" m_state="FR">
      <p sl="fr">Signora Presidente, signora Commissario, onorevoli colleghi, sono le mani a costruire la città. Jean-Jacques Rousseau deve sicuramente avere favorito l’approccio integrato. Questo metodo si inserisce perfettamente nella portata di questo approccio di costruire la città e non luoghi frammentati, come indicato nella Carta di Lipsia e nell’agenda territoriale.</p>
      <p sl="fr">Vorrei quindi ringraziare tutti i protagonisti, in particolare l’onorevole Kallenbach, per l’eccellente cooperazione in questa materia. Approvo la portata delle proposte in relazione agli aspetti socioeconomici, l’ambiente, lo sviluppo spaziale e la coesione territoriale, e anche l’attenzione rivolta alle proposte finalizzate a migliorare la relazione presentata dal nostro gruppo socialista.</p>
      <p sl="fr">Prestare maggiore attenzione alle dimensioni territoriale e urbana delle politiche dell’UE, in particolare attraverso piani di sviluppo integrato e una migliore cooperazione fra aree urbane e periferiche consentirà di trarre tutti i vantaggi di questo approccio integrato. La cooperazione, tuttavia, non deve finire lì. Occorre nutrire questo rapporto, o un certo tipo di articolazione fra aree rurali, aree urbane e periferiche. Qui va sottolineata l’importanza di stimolare l’attrattiva e la competitività delle aree rurali quali strumenti per combattere l’esodo di massa dalle campagne.</p>
      <p sl="fr">Se si dovessero specificare i punti salienti di questa relazione, la mia prima menzione sarebbe l’urgente necessità di creare reti di trasporto multimodale integrate, sostenute dall’Europa per migliorare le infrastrutture, in particolare il trasporto ecologico quali le biciclette o il camminare.</p>
      <p sl="fr">Individuare i segnali di declino in alcune zone e intensificare gli sforzi di attuazione di una politica di integrazione sociale sono due elementi che costituiscono la struttura portante di una politica pubblica tesa a ridurre le disuguaglianze in modo efficiente e a prevenire l’esclusione sociale.</p>
      <p sl="fr">Posizionare l’essere umano al centro dell’elaborazione di politiche infrastrutturali riconciliando le preoccupazioni urbane con quelle umane e più in particolare nell’attuale contesto della crisi degli alloggi, in una società in cui non tutti hanno un tetto sulle spalle, e dare maggiore importanza ad alloggi decenti e abbordabili restano un imperativo, un fattore cruciale per l’integrazione sociale e la qualità della vita nelle città, in un contesto di sviluppo urbano sostenibile.</p>
      <p sl="fr">È per questo motivo che invito tutti i miei colleghi a votare en masse a favore della relazione, che dimostra il desiderio di quest’Assemblea di sostenere la forma più forte di coesione territoriale e un approccio integrato globale che ci consentirà alla fine di costruire la città.</p>
    </intervention>
    <intervention id="4-031" speaker_id="4547" name="Elspeth ATTWOOLL" is_mep="True" mode="spoken" nationality="United Kingdom" birth_date="01-02-1943" birth_place="Chislehurst" p_group="Group of the Alliance of Liberals and Democrats for Europe" m_state="GB">
      <p sl="en">Signor Presidente, è difficile elencare tutto il contenuto di queste eccellenti relazioni, ma desidero esprimere un ringraziamento particolare all’onorevole Guellec per il modo in cui la sua relazione affronta le questioni delle disparità regionali.</p>
      <p sl="en">Perché, anche in quelle regioni che possono essere classificate come relativamente prospere in generale, esistono tuttora alcuni gruppi che sono svantaggiati o esclusi, e ciò può dipendere dalla loro ubicazione territoriale. Gli abitanti delle isole e delle zone di confine montuose e scarsamente popolate possono essere degli esempi, e così anche le comunità dipendenti dalla pesca, in particolare quando si trovano in zone del tipo summenzionato. Ecco perché anch’io mi auguro che l’Assemblea approvi gli emendamenti nn. 19 e 20, intesi a rafforzare la loro posizione.</p>
      <p sl="en">Ma lo svantaggio e l’esclusione possono intervenire a un livello più squisitamente sociale. Sto pensando al progetto per l’Aberdeenshire dal titolo Can-Do . Ha consentito di dare un’occupazione nello smistamento dei recipienti e delle bottiglie a fini di riciclaggio a persone con difficoltà di apprendimento. Ha perso l’ammissibilità al sostegno europeo quando il finanziamento per il periodo attuale è stato trasferito a parti del paese in cui la povertà era più diffusa. Ma le persone interessate rimangono a rischio di esclusione sociale come prima.</p>
      <p sl="en">Entrambi gli esempi mostrano che, se vogliamo destinare i finanziamenti a quelli che li necessitano, dobbiamo sviluppare un approccio più sofisticato per individuare quel fabbisogno. Chiedo alla Commissione di prestare particolare attenzione alla richiesta contenuta nella relazione di migliorare gli strumenti statistici per consentire una misurazione più accurata della portata della coesione e una migliore valutazione del contributo delle azioni locali finalizzate al suo conseguimento. Tali strumenti ci consentirebbero di scoprire casi concreti di svantaggio e decidere come affrontarli al meglio.</p>
    </intervention>
    <intervention id="4-032" speaker_id="33946" name="Andrzej Tomasz ZAPAŁOWSKI" is_mep="True" mode="spoken" nationality="Poland" birth_date="06-11-1966" birth_place="Wałbrzych" p_group="Independence/Democracy Group" m_state="PL">
      <p sl="pl">Signor Presidente, la politica di coesione apporta un contributo fondamentale all’integrazione di società nell’Unione, come sottolineato nella relazione. Tuttavia, gli ostacoli amministrativi e procedurali che impediscono alle regioni con infrastrutture più deboli di raggiungere il livello di quelle sviluppate continuano a moltiplicarsi.</p>
      <p sl="pl">A chi dovrebbe servire una procedura talmente complicata per mobilitare le risorse dell’Unione? Dopotutto, nel caso delle infrastrutture stradali, i fondi potrebbero essere trasferiti direttamente ai dipartimenti dell’autorità locale competente che sono sotto il controllo di istituzioni degli Stati membri. Non sarebbe allora necessario attendere molti anni per la realizzazione dei lavori di costruzione o riparazione.</p>
      <p sl="pl">Chiaramente, si devono applicare altri principi per i privati, le persone giuridiche e le associazioni. Se vogliamo davvero raggiungere qualcosa di buono nelle regioni meno sviluppate, dovremmo trasferire aiuti mirati ai bilanci delle autorità locali, anche senza l’impiego delle loro risorse proprie, perché talvolta non possono permettersi nemmeno un piccolo contributo per quanto sono povere.</p>
    </intervention>
    <intervention id="4-033" speaker_id="28288" name="Jan OLBRYCHT" is_mep="True" mode="spoken" nationality="Poland" birth_date="21-09-1952" birth_place="Rybnik" m_state="PL">
      <p sl="pl">Signor Presidente, signora Commissario, la relazione dell’onorevole Guellec illustra la posizione di quest’Assemblea sulla quarta relazione sulla coesione economica e sociale. Quest’ultima contiene informazioni e analisi sull’efficacia della politica di coesione. Infatti, secondo la procedura adottata, rappresenta la prima fase del dibattito sulla politica di coesione nel nuovo periodo di programmazione. La relazione dell’onorevole Guellec presenta quindi proposte e opinioni sull’analisi.</p>
      <p sl="pl">Il dibattito sul futuro della politica di coesione deve tenere conto delle nuove condizioni e sfide. L’attuazione in corso della strategia di Lisbona, il cambiamento climatico, i cambiamenti nella politica energetica e la valutazione dell’implicazione dei processi migratori sono nuove sfide per l’Unione europea. Tutto questo significa che si deve agire per ridurre nuove disparità a livello di sviluppo. Ovviamente, sorge la questione su quali azioni dovrebbero essere finanziate a titolo dei fondi comuni e quali dovrebbero essere intraprese come politica comunitaria.</p>
      <p sl="pl">Nel dibattito sul futuro della politica di coesione facciamo riferimento al dibattito sul futuro dell’Unione europea. Spesso parliamo di una cosiddetta Unione dell’azione o Unione dei risultati e di un’Unione che sia apprezzata e accettata dai suoi cittadini.</p>
      <p sl="pl">Nello stesso tempo, siamo consapevoli che i cosiddetti riformatori stanno promuovendo nuove soluzioni, quali, ad esempio, la rinazionalizzazione della politica di coesione. In sostanza, ciò corrisponderebbe a negare la politica o la solidarietà. Dobbiamo tenere a mente che gli Stati membri stanno attuando le loro politiche interne per ridurre le disparità e che lo stanno facendo indipendentemente dai fondi europei basati sulle risorse proprie. Gli Stati più ricchi quindi hanno più successo. Infatti, la rinazionalizzazione equivale a ridurre la politica di coesione e dobbiamo opporci a questo. Di conseguenza, se vogliamo creare una cosiddetta Unione dei risultati o Unione dell’azione dobbiamo rafforzare la politica di coesione.</p>
    </intervention>
    <intervention id="4-034" speaker_id="34231" name="Evgeni KIRILOV" is_mep="True" mode="spoken" nationality="Bulgaria" birth_date="26-01-1945" birth_place="Lyubichevo" p_group="Group of the Progressive Alliance of Socialists and Democrats in the European Parliament" m_state="BG">
      <p sl="en">Signor Presidente, la quarta relazione sulla politica di coesione fa luce sugli effetti positivi della politica di coesione dell’UE. È giusto, quindi, che l’UE continui ad assistere le regioni comunitarie per raggiungere prosperità e convergenza economica e sociale.</p>
      <p sl="en">Ci troviamo di fonte nuove sfide, e abbiamo concordato che i nostri sforzi devono essere diretti ad affrontarle. Vorrei, tuttavia, sottolineare un problema che abbiamo affrontato nel luglio 2007 con l’adozione di una risoluzione sulle regioni più povere nell’UE. Purtroppo, non è stata data ulteriore attenzione a quest’importante questione. Proprio quando le regioni ultraperiferiche hanno avuto una strategia speciale, adesso abbiamo bisogno di un trattamento prioritario e di un approccio strategico nelle regioni meno prospere, per superare le loro difficoltà specifiche, che sono una combinazione di problemi socioeconomici e caratteristiche territoriali e spaziali. Mi auguro che il Commissario tratterà la questione nel Libro verde.</p>
      <p sl="en">Pertanto, sostengo fortemente la futura attuazione della politica di coesione nelle sue tre dimensioni – economica, sociale e territoriale – che potrebbe rappresentare un esempio di successo del principio di solidarietà dell’Unione europea.</p>
    </intervention>
    <intervention id="4-035" speaker_id="28116" name="Marian HARKIN" is_mep="True" mode="spoken" nationality="Ireland" birth_date="26-11-1953" birth_place="Sligo" p_group="Group of the Alliance of Liberals and Democrats for Europe" m_state="IE">
      <p sl="en">Signor Presidente, vorrei congratularmi innanzi tutto con entrambi i relatori. La relazione dell’onorevole Guellec sottolinea il fatto che, mentre si assiste a una convergenza economica fra Stati membri, si registra anche un ampliamento delle disparità regionali e locali.</p>
      <p sl="en">Quella situazione tocca la vera essenza della politica di coesione e chiaramente indica la necessità di includere una significativa dimensione territoriale in tutte le politiche, ma in particolare nella strategia di Lisbona. Ho visto questa situazione verificarsi nel mio paese, l’Irlanda, dove la convergenza con la media europea è stata raggiunta – anzi superata –, ma dove il divario economico fra le diverse regioni sta acuendosi. È estremamente importante che questo divario non continui ad ampliarsi, e uno dei modi è aumentare gli investimenti nell’innovazione, nella ricerca e sviluppo in quelle regioni che sono in ritardo di sviluppo.</p>
      <p sl="en">Ringrazio l’onorevole Guellec per avere inserito il mio suggerimento sull’importanza del capitale sociale nella promozione della crescita economica regionale. Siamo tutti consapevoli del ruolo svolto dal capitale fisico, dal capitale naturale e dal capitale umano per la crescita economica e lo sviluppo. Tuttavia è il capitale sociale, risorsa latente nei gruppi di cooperazione, che fornisce il valore aggiunto. Dati inseriti nel manuale ONU, che riguarda un numero elevato di paesi, indicano che il contributo del capitale sociale alla crescita economica è dell’ordine del 5% del PIL.</p>
      <p sl="en">Infine, in risposta al commento dell’onorevole Clark, che suggerisce che dovremmo “commerciare, non aiutare”, direi che nell’UE siamo riusciti a fare entrambe le cose – commercio attraverso il mercato unico e aiuti mirai laddove necessario. È il meglio per entrambi i mondi.</p>
    </intervention>
    <intervention id="4-036" speaker_id="28343" name="Bogusław ROGALSKI" is_mep="True" mode="spoken" nationality="Poland" birth_date="11-03-1972" birth_place="Maków Mazowiecki" p_group="Independence/Democracy Group" m_state="PL">
      <p sl="pl">Signor Presidente, signora Commissario, la portata della relazione è talmente ampia che mi limiterò a commentare solo un paio di questioni.</p>
      <p sl="pl">Una delle principali sfide per lo sviluppo dell’Unione è la rapida diffusione di zone edificate, insieme al consumo energetico, ai trasporti e ai cambiamenti demografici, quali lo spopolamento di alcune parti dell’Unione e la sempre maggiore disparità fra zone più ricche e quelle meno abbienti. Una politica di sviluppo integrato che si incentri soprattutto sull’ammodernamento delle infrastrutture, sul miglioramento dell’efficienza energetica e sull’introduzione di trasporti economici ed ecologici contribuirà a garantire continuità al settore.</p>
      <p sl="pl">Un altro obiettivo della strategia in questione dovrebbe essere lo sviluppo delle zone rurali in modo da renderle più competitive e quindi rallentare lo spopolamento di quelle zone, che è considerevole per i nuovi Stati membri. Vorrei anche attirare l’attenzione sull’importanza della cooperazione fra zone urbane e rurali al fine di promuovere lo sviluppo del territorio nel suo insieme. L’accesso alla tecnologia dell’informazione e comunicazione dovrebbe svolgere un ruolo di rilievo nella creazione della coesione sociale e nello sviluppo di singole zone, ed è proprio quello il nostro più grande problema attuale.</p>
    </intervention>
    <intervention id="4-037" speaker_id="28224" name="Markus PIEPER" is_mep="True" mode="spoken" nationality="Germany" m_state="DE">
      <p sl="de">Signor Presidente, innanzi tutto, per quanto riguarda la relazione dell’onorevole Kallenbach e la Carta di Lipsia, dobbiamo considerare la pianificazione spaziale nel più ampio contesto europeo. Ma questo richiede forse nuovi poteri europei in relazione alla politica sugli alloggi e alla pianificazione spaziale? Qui metto un grande punto interrogativo. Per quanto riguarda la relazione dell’onorevole Guellec, e in particolare le prospettive per la futura politica strutturale, le sfide regionali poste dalla globalizzazione, la demografia, il cambiamento climatico, la migrazione e così via sono tutti elementi accuratamente descritti. Lo stesso vale per la prospettiva politica.</p>
      <p sl="de">Dovremmo rimanere saldi sugli obiettivi sperimentati e collaudati della politica strutturale e dovremmo integrarli con queste nuove componenti. Accolgo positivamente l’approccio integrato invocato dal relatore, anche per quanto riguarda le sfide derivanti dallo sviluppo rurale. Tuttavia, dovremmo concentrarci di più, come principio generale, sul valore aggiunto europeo di questi programmi. Che si tratti della coesione, dell’innovazione o del finanziamento transnazionale, l’Europa dovrebbe dare il suo sostegno solo laddove è possibile apportare un contributo europeo sostenibile.</p>
      <p sl="de">Per avere successo in futuro, dobbiamo anche guardare in modo più critico agli strumenti impiegati finora. La sovvenzione operativa una tantum non crea valore aggiunto europeo, mentre l’espansione a lungo termine della ricerca, l’istruzione e l’infrastruttura lo fanno! Possiamo solo rafforzare l’efficienza della politica strutturale attraverso una maggiore trasparenza nella pianificazione dei finanziamenti e gli effetti del moltiplicatore, ad esempio finanziando crediti e costituendo maggiori partenariati pubblico-privato.</p>
      <p sl="de">Anche se di sicuro non abbiamo sfruttato tutte le nostre opzioni, non posso appoggiare la velata richiesta del relatore di maggiori finanziamenti a partire dal 2014. Dobbiamo valutare il periodo in corso, prima di tutto, e articolare i nostri strumenti in modo più efficiente verso le sfide quali il cambiamento climatico e la demografia. Poi possiamo iniziare a chiedere un contributo di bilancio.</p>
      <p sl="de">L’assegno in bianco per il futuro che viene attualmente richiesto non può essere preso in considerazione seriamente. Vi chiedo pertanto di sostenere il nostro emendamento nella votazione.</p>
    </intervention>
    <intervention id="4-038" speaker_id="28318" name="Emanuel Jardim FERNANDES" is_mep="True" mode="spoken" nationality="Portugal" birth_date="21-01-1944" birth_place="Seixal " p_group="Socialist Group in the European Parliament" m_state="PT">
      <p sl="pt">Signor Presidente, signora Commissario, vorrei congratularmi innanzi tutto con il relatore e il relatore ombra del mio gruppo, gli onorevoli Guellec e García, per la qualità della relazione e la loro apertura al dialogo sulla coesione.</p>
      <p sl="pt">La relazione riconosce, opportunamente, gli enormi sforzi compiuti (in particolare in Portogallo, Spagna, Grecia e Irlanda) in termini di crescita e convergenza. Tuttavia, detti sforzi devono essere mantenuti e ampliati, non solo in quei paesi nel quali la solidarietà e la coesione sono più lacunose, ma anche in alcune regioni di quei paesi, dato che il processo di valutazione della ricchezza non può dipendere solo dal PIL, ma essere esteso ad altri criteri.</p>
      <p sl="pt">Al riguardo, ho apportato contributi volti a riconoscere chiaramente l’insularità e la lontananza quali fattori che frenano lo sviluppo. In particolare, in conformità dell’articolo 299, paragrafo 2, del Trattato CE, e come dichiarato dalla signora Commissario Hübner, i problemi dell’accessibilità costituiscono uno dei principali ostacoli allo sviluppo. Ecco perché è essenziale adottare le politiche comunitarie per tenere conto di questa limitazione che deriva dall’insularità e dalla lontananza.</p>
    </intervention>
    <intervention id="4-039" speaker_id="2340" name="Samuli POHJAMO" is_mep="True" mode="spoken" nationality="Finland" birth_date="04-04-1950" birth_place="Oulu" p_group="Group of the Alliance of Liberals and Democrats for Europe" m_state="FI">
      <p sl="fi">Signor Presidente, signora Commissario, vorrei inserire il punto di vista settentrionale in questo dibattito. È importante che i problemi permanenti del nord – le grandi distanze, il clima freddo e la scarsa popolazione – siano presi in considerazione in futuro quali fattori che devono essere sostenuti al pari dei problemi delle regioni montuose e delle isole.</p>
      <p sl="fi">Va anche ricordato che le regioni settentrionali producono valore aggiunto in settori quali le miniere, il trattamento del legname e il turismo. La ricerca nel nord e le nuove applicazioni tecnologiche nella cooperazione con università, imprese, il settore pubblico e i consumatori producono continuamente innovazioni recenti e importanti, di cui beneficia l’intera Europa.</p>
      <p sl="fi">Vorrei anche ricordare tutte le opportunità offerte dal mantenimento della strategia baltica con la dimensione settentrionale, ad esempio nell’utilizzazione delle risorse energetiche nella regione di Barents.</p>
      <p sl="fi">Infine, desidero congratularmi con i relatori per le loro eccellenti relazioni e ringraziare il Commissario Hübner per il suo interesse verso l’angolo più settentrionale dell’Unione.</p>
    </intervention>
    <intervention id="4-040" speaker_id="39316" name="Emmanouil ANGELAKAS" is_mep="True" mode="spoken" nationality="Greece" birth_date="26-11-1960" birth_place="Athina" p_group="Group of the European People's Party (Christian Democrats) and European Democrats" m_state="GR">
      <p sl="el">Signor Presidente, signora Commissario, vorrei congratularmi con i due relatori per le loro importantissime relazioni.</p>
      <p sl="el">La politica di coesione è fondamentale perché ha contribuito allo sviluppo economico e sociale di molte regioni. Ha ridotto i divari fra regioni, ha avvicinato le regioni allo standard e attenuato le disparità fra loro.</p>
      <p sl="el">Resta ancora molto da fare. Lo sviluppo uniforme non è stato raggiunto. Persistono divergenze, acute in molti casi. Qualsiasi pensiero di rinazionalizzare la politica di coesione dovrebbe essere respinto. Nuovi Stati membri hanno aderito, con regioni che sono molto lontane dalla norma. Il termine “coesione territoriale”, descritto nel Trattato di Lisbona deve essere elaborato e ulteriormente analizzato.</p>
      <p sl="el">Infine, andrebbe prestata particolare attenzione alle regioni isolate e alle isole, come nel caso della Grecia, in cui le politiche di coesione aiuteranno considerevolmente la popolazione locale a resistere, trovare occupazione, accedere alla nuova tecnologia e a opportunità professionali, e a soddisfare la norma comunitaria.</p>
      <p sl="el">Per questi motivi, i termini della relazione sulla politica di coesione sono corretti: sarà necessario garantire i finanziamenti e aumentarli, anche per il periodo dopo il 2013. Le sfide sono significative e la politica di coesione non dovrebbe essere inferiore alle aspettative o essere ritardata a causa dell’insufficienza di finanziamenti, mentre invece tutte le parti ne riconoscono l’utilità.</p>
      <p sl="el">In chiusura, apprezzo le dichiarazioni di oggi del Commissario Hübner e la determinazione della Commissione di portare avanti la politica di coesione. Attendiamo con interesse il Libro verde e le conclusioni che conterrà.</p>
    </intervention>
    <intervention id="4-041" speaker_id="28382" name="Andrzej Jan SZEJNA" is_mep="True" mode="spoken" nationality="Poland" birth_date="28-04-1973" birth_place="Końskie" p_group="Socialist Group in the European Parliament" m_state="PL">
      <p sl="pl">Signor Presidente, signora Commissario, la riduzione delle disparità economiche e sociali fra regioni europee è un obiettivo fondamentale dell’Unione europea. Noi miriamo a creare un’Europa in cui tutte le regioni siano uguali.</p>
      <p sl="pl">A seguito degli ultimi allargamenti, è diventato sempre più necessario rafforzare l’obiettivo della coesione perché, secondo alcune stime, all’attuale tasso di crescita economica, paesi come la Polonia, la Bulgaria e la Romania impiegheranno più di 15 anni per raggiungere un livello di PIL pari al 75% della media dell’Unione.</p>
      <p sl="pl">Il pieno utilizzo dei Fondi strutturali conformemente alla normativa comunitaria è una condizione preliminare per ridurre le disparità economiche e sociali fra regioni europee. Ciò riguarda, in particolare, i nuovi Stati membri. Questi ultimi stanno incontrando molti problemi. Ad esempio, di recente, le autorità locali polacche hanno dovuto affrontare difficoltà causate dal continuo crollo del valore dell’euro rispetto alla valuta polacca, che ha diminuito il valore reale dei fondi dell’Unione stanziati per l’attuazione di progetti regionali che erano già stati confermati.</p>
      <p sl="pl">Inoltre, il costo del lavoro e della produzione in Europa aumenta costantemente, il che porta a un aumento del costo degli investimenti finanziati con risorse dell’Unione e a una riduzione del valore di quei finanziamenti in termini reali. Ne consegue che l’attuazione di molti progetti dell’Unione è minacciata.</p>
    </intervention>
    <intervention id="4-042" speaker_id="4452" name="Sérgio MARQUES" is_mep="True" mode="spoken" nationality="Portugal" birth_date="25-02-1957" birth_place="Funchal - Madeira" p_group="Group of the European People's Party (Christian Democrats) and European Democrats" m_state="PT">
      <p sl="pt">Signor Presidente, signora Commissario, onorevoli colleghi, vorrei sottolineare prima di tutto l’eccellente lavoro svolto dall’onorevole Guellec e il modo intelligente e determinato con il quale ha sottolineato e definito l’ottimizzazione e il rafforzamento dopo il 2013 di una politica di solidarietà nei confronti delle regioni europee.</p>
      <p sl="pt">In verità, più con questa relazione, che con la valutazione dell’impatto della politica di coesione nel periodo 2000-2006, abbiamo aperto la discussione su quale tipo di politica di coesione vogliamo per il periodo dopo il 2013. Di conseguenza, vorrei formulare un commento per il presente e tre per il futuro.</p>
      <p sl="pt">Il mio primo commento è che, come mostrato nella quarta relazione, la politica di coesione continua a essere essenziale per ridurre le disparità fra i livelli di sviluppo delle varie regioni e per incoraggiare le regioni meno favorite che sono in ritardo di sviluppo o, in altre parole, per creare un’Unione europea che sia più armoniosa e redditizia e abbia un maggior senso di solidarietà. Tuttavia, non dovremmo dimenticare che, oltre a questo obiettivo essenziale, la politica di coesione ha dato un contributo decisivo alla costruzione e all’espansione del mercato interno, al successo dei successivi allargamenti, alla creazione e al consolidamento della moneta unica e al rafforzamento dell’identificazione dei cittadini con l’Unione europea.</p>
      <p sl="pt">Il mio secondo commento è che la politica di coesione deve rinnovare adesso il suo ruolo, promosso e rafforzato dalla nuova dimensione territoriale della coesione inserita nel Trattato di Lisbona, valorizzando la diversità e la complementarità dei territori e mirando risolutamente allo sviluppo policentrico dell’Unione europea.</p>
      <p sl="pt">La relazione dell’onorevole Kallenbach, con la quale anch’io mi congratulo, ci offre alcune buone linee guida in tal senso.</p>
      <p sl="pt">Il mio terzo commento è che la politica di coesione deve abbracciare e rispondere sempre più alle attuali sfide, quali la globalizzazione, la migrazione, l’invecchiamento della popolazione, il cambiamento climatico, la diversificazione energetica, la ricerca e sviluppo tecnologico. Per essere coerenti, dobbiamo quindi prendere in considerazione un aumento delle risorse per una politica regionale rafforzata.</p>
      <p sl="pt">Infine, sarà necessaria una nuova prospettiva per le regioni ultraperiferiche per garantire che possano continuare a sentirsi a proprio agio nell’area europea. Sarà vitale trovare nuove risposte ai gravi problemi, quali isolamento, mancanza di accessibilità e svantaggi competitivi, che queste regioni devono affrontare.</p>
    </intervention>
    <intervention id="4-043" speaker_id="28199" name="Gábor HARANGOZÓ" is_mep="True" mode="spoken" nationality="Hungary" birth_date="27-09-1975" birth_place="Budapest" p_group="Socialist Group in the European Parliament" m_state="HU">
      <p sl="hu">Grazie, signor Presidente. Signora Commissario, onorevoli colleghi, vorrei congratularmi con gli onorevoli Kallenbach e Guellec per le loro eccellenti relazioni, entrambe pietre miliari in questo dibattito sulla politica di coesione.</p>
      <p sl="hu">Esistono differenze significative nello sviluppo delle nostre regioni, ma se guardiamo più a fondo vi sono anche maggiori disparità fra singole zone nelle regioni. Non siamo riusciti ad affrontarle adeguatamente, eliminando la povertà rurale e allineando quelle regioni che sarebbero rimaste indietro nel quadro della politica agricola. Sono necessari maggiori sforzi in questo settore, nel quadro di una rinnovata politica di coesione integrata che sia in grado di ribaltare i processi negativi nelle zone che si stanno impoverendo.</p>
      <p sl="hu">La sinergia fra coesione e rafforzamento della competitività deve essere migliorata, perché non possono essere subordinati l’un l’altra. Sono emerse nuove sfide, quali l’invecchiamento, o anche il problema dell’efficienza energetica e del cambiamento climatico, che devono anch’essi essere trattati. Per questo motivo, è vitale rafforzare la politica di coesione e noi dobbiamo impedire che torni a essere gestita a livello nazionale. Se mettiamo la solidarietà e la coesione al centro del progetto europeo, l’Unione sarà davvero forte e competitiva. Grazie per la vostra attenzione.</p>
    </intervention>
    <intervention id="4-044" speaker_id="28178" name="Miroslav MIKOLÁŠIK" is_mep="True" mode="spoken" nationality="Slovakia" birth_date="11-09-1952" p_group="Group of the European People's Party (Christian Democrats)" m_state="SK">
      <p sl="sk">Onorevoli colleghi, lo sviluppo pianificato e responsabile delle zone urbane sta diventando sempre più importante, in particolare di fronte a sfide come la congestione delle reti di trasporto urbano, il deterioramento dell’ambiente e lo sviluppo territoriale. Questo è il motivo per cui apprezzo molto l’adozione dell’agenda territoriale e della Carta di Lipsia.</p>
      <p sl="sk">Le città hanno una responsabilità particolare per la protezione del clima: questa protezione dovrebbe essere una priorità a tutti i livelli politici. Le città potrebbero contribuire a migliorare cattive condizioni del traffico e a ridurre le emissioni globali responsabili dell’effetto serra, ad esempio collegando diversi modi di trasporti e sviluppando infrastrutture per ciclisti e pedoni. Vorrei anche suggerire che le città diano priorità a edifici a efficienza energetica destinando quelli esistenti a nuovi scopi, anziché sviluppare nuovi siti.</p>
      <p sl="sk">Vorrei sottolineare che non solo le regioni metropolitane, ma anche le zone suburbane e le zone rurali hanno successo nel soddisfare gli obiettivi della coesione. Ecco perché esorto la Commissione a controllare i progetti che hanno successo e a preparare sulla loro base un modello di sviluppo per le città piccole e medie al di fuori delle aree metropolitane. Una delle caratteristiche dell’Europa, nonostante la sua dimensione relativamente piccola, è la sua diversità geografica. Ecco perché è necessario essere consci delle specifiche caratteristiche regionali e delle relative differenze, e dare alle persone delle diverse regioni la possibilità di fare uso delle speciali opportunità e del potenziale offerto dalle aree in cui vivono. Per me è altrettanto importante includere, fra i nostri obiettivi politici, la necessità di risolvere le questioni territoriali relative alle isole e alle aree montuose, alle regioni di confine e alle regioni scarsamente popolate, di modo da migliorare anche la qualità della vita delle persone che vivono in quelle zone.</p>
      <p sl="sk">Per concludere, vorrei sottolineare che lo sviluppo urbano deve seguire una strategia integrata e ben coordinata, sostenuta a tutti i livelli sia dal governo che dal settore privato.</p>
    </intervention>
    <intervention id="4-045" speaker_id="28181" name="Miloš KOTEREC" is_mep="True" mode="spoken" nationality="Slovakia" birth_date="11-10-1962" birth_place="Partizánske" p_group="Socialist Group in the European Parliament" m_state="SK">
      <p sl="sk">Grazie, signor Presidente. Stiamo discutendo della quarta relazione sulla coesione economica e sociale e della relazione degli onorevoli Kallenbach e Guellec in un momento in cui iniziano a emergere i primi aspetti del piano di bilancio per il periodo 2014-2020.</p>
      <p sl="sk">Vorrei collegare i due punti e sottolineare l’importanza di tale nesso. Non temo che il finanziamento della politica di coesione scomparirà dal piano di bilancio, ma non vorrei che fosse ridotta l’entità di questo finanziamento durante il prossimo bilancio. Inoltre, come ha giustamente evidenziato il relatore, continuano a sussistere gravi disparità regionali, compresi problemi strutturali, e poiché questa situazione è peggiorata a causa dell’allargamento, è necessario dare maggiore peso a tale capitolo del bilancio.</p>
      <p sl="sk">Come sottolinea a ragione la relazione, la situazione è così complessa che non può essere risolta a livello di Commissione. Sebbene i governi degli Stati membri svolgano un ruolo importante al riguardo, diventa sempre più chiaro che non sarà possibile risolvere il problema senza la partecipazione delle autorità regionali e locali. Il loro ruolo non poggia solo sulla possibile sinergia fra loro e il governo nel processo decisionale sulle questioni dello sviluppo nei loro territori, ma anche sulla responsabilità per questo sviluppo e, da ultimo, ma non meno importante, sul riscontro di come progrediscono sviluppo e coesione.</p>
      <p sl="sk">Chi può fornire maggiori informazioni sul reale sviluppo in una regione, se non le persone che vivono in quel territorio? Pertanto, chiedo alla Commissione non solo di includere nel suo processo di controllo gli indicatori macroeconomici, ma di essere creativa e basarsi su queste informazioni …</p>
      <a text="(Il Presidente interrompe l’oratore)"/>
    </intervention>
    <intervention id="4-046" speaker_id="1318" name="James NICHOLSON" is_mep="True" mode="spoken" nationality="United Kingdom" birth_date="29-01-1945" p_group="European Conservatives and Reformists Group" m_state="GB">
      <p sl="en">Signor Presidente, innanzi tutto vorrei esprimere le mie congratulazioni ai relatori per il loro eccellente lavoro. Vorrei anche dire che comprendo la passione dei deputati dei nuovi Stati membri. So che non è per nulla facile soddisfare i vostri elettori nel vostro Stato membro, ma adesso fate parte dell’Unione europea e pertanto, come per tutti noi, a volte non otterrete nulla di ciò che desiderate o volete.</p>
      <p sl="en">Voglio dire a coloro che si limitano a giocare con le parole che la differenza fra aumento di risorse e risorse sufficienti è molto piccola. Io di certo sosterrò la formulazione “risorse sufficienti”.</p>
      <p sl="en">A volte è saggio riconoscere cosa si è già raggiunto e custodirlo. Io, personalmente, sostengo l’uso in questo momento della parola “sufficiente”, in particolare dato che molti dei finanziamenti in quelle zone non sono stati spesi. Desidererei solo che la mia regione fosse fortunata a metà – non lo siamo mai stati – nell’ottenere tali aiuti. Adesso siamo ancora più indietro rispetto ad alcuni dei paesi di cui stiamo parlando.</p>
    </intervention>
    <intervention id="4-047" speaker_id="28578" name="Stavros ARNAOUTAKIS" is_mep="True" mode="spoken" nationality="Greece" birth_date="25-05-1956" birth_place="Archanes" p_group="Socialist Group in the European Parliament" m_state="GR">
      <p sl="el">Signor Presidente, signora Commissario, anch’io vorrei congratularmi con i relatori per l’eccellente lavoro svolto in queste due relazioni.</p>
      <p sl="el">Ancora una volta, il Parlamento europeo conferma la sua posizione chiarissima sull’importanza e sul ruolo della politica di coesione, che avvicina l’Europa ai suoi cittadini. È una politica con un evidentissimo valore aggiunto per l’intera UE. In futuro, questa politica non solo dovrebbe essere mantenuta, ma rafforzata con le risorse necessarie.</p>
      <p sl="el">Entrambe le relazioni portano a questo approccio. Vorrei sottolineare l’importanza di quanto segue:</p>
      <p sl="el">partenariato e partecipazione delle autorità locali in particolare, a tutti i livelli,</p>
      <p sl="el">sinergie fra politiche comunitarie, in particolare la politica di coesione e la politica di sviluppo rurale,</p>
      <p sl="el">pianificazione delle politiche e delle azioni che promuovono lo sviluppo policentrico dei territori dell’UE, con un’attenzione speciale sulla campagna,</p>
      <p sl="el">importante ruolo potenziale delle città piccole e medie, e infine</p>
      <p sl="el">lotta contro le disuguaglianze regionali, la disoccupazione giovanile e l’elevato livello di povertà presenti in numerose regioni dell’UE.</p>
    </intervention>
    <intervention id="4-048" speaker_id="38609" name="Rumiana JELEVA" is_mep="True" mode="spoken" nationality="Bulgaria" birth_date="18-04-1969" birth_place="Nova Zagora" p_group="Group of the European People's Party (Christian Democrats) - Vice" m_state="BG">
      <p sl="bg">A prescindere dai diversi punti di vista, cerchiamo di ricordare la ragion d’essere della politica di coesione e dei suoi obiettivi. Essa infatti incarna le speranze per un futuro paneuropeo più prospero e migliore.</p>
      <p sl="bg">Tutti gli europei lottano per una vita migliore e la politica di coesione è lo strumento idoneo a sostenerli in questi sforzi. Ricordiamoci che esistono molte differenze nell’Unione europea e allo stesso tempo le risorse finanziarie tendono a ridursi.</p>
      <p sl="bg">Credo quindi che la politica di coesione debba essere rafforzata. Credo anche che valga la pena garantire la sua attuazione ottimale. Alcune procedure e norme sono tuttora molto complesse e, probabilmente per questo motivo, inefficaci. Una procedura come un riesame globale della politica di coesione potrebbe contribuire al suo miglioramento generale a vantaggio di tutti gli europei.</p>
      <p sl="bg">Infine, vorrei ribadire il ruolo importante della politica di coesione per le regioni meno sviluppate. I cittadini che vivono lì credono nel sostegno dell’UE. Non dobbiamo deluderli.</p>
    </intervention>
    <intervention id="4-049" speaker_id="28317" name="Jamila MADEIRA" is_mep="True" mode="spoken" nationality="Portugal" birth_date="17-07-1975" birth_place="Alte-Loulé" p_group="Socialist Group in the European Parliament" m_state="PT">
      <p sl="pt">Signor Presidente, onorevoli colleghi, la politica di coesione, che è una politica comunitaria per eccellenza, ha un ruolo cruciale da svolgere per conseguire un’Europa che offra solidarietà, che sia vicina alle persone e che sia di tutti e per tutti. È una chiara manifestazione dell’importanza dell’Unione per le vite quotidiane di tutti i cittadini europei.</p>
      <p sl="pt">L’allargamento a 27 ha portato cambiamenti nella natura dell’Europa. Gli obiettivi stabiliti adesso sono diversi da quelli che esistevano agli esordi. Le sfide alle quali dobbiamo far fronte adesso, quali globalizzazione, spopolamento, desertificazione di alcune regioni o cambiamento climatico, con la maggiore frequenza e portata di disastri naturali, sono molto più impegnative e richiedono interventi più incisivi da parte nostra.</p>
      <p sl="pt">Anche l’innovazione sta dando a questa politica nuovi obiettivi e, nonostante le maggiori sfide di un’Unione allargata, il suo bilancio non è aumentato in proporzione. Tuttavia, è stata adeguata nel nome della solidarietà, che ha fatto sì, ad esempio, che regioni che erano precedentemente nell’obiettivo 1 siano considerate adesso come regioni ricche, a causa dell’effetto statistico.</p>
      <p sl="pt">È quindi imperativo che le disparità siano ridotte grazie all’accesso a un bilancio adeguato, senza abbandonare al loro destino alcune regioni di questa grande Unione.</p>
      <p sl="pt">L’adozione del Trattato di Lisbona ha rafforzato queste necessità e introdotto con fermezza nel diritto la coesione territoriale che è l’aspetto più importante della politica di coesione. È essenziale che questa politica affronti non solo la coesione economica e sociale, ma anche la solidarietà fra le regioni …</p>
      <a text="(Il Presidente interrompe l’oratore)"/>
    </intervention>
    <intervention id="4-050" speaker_id="4545" name="Catherine STIHLER" is_mep="True" mode="spoken" nationality="United Kingdom" birth_date="30-07-1973" birth_place="Bellshill" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Signor Presidente, accolgo quest’opportunità di parlare brevemente sul futuro della politica di coesione, che è di cruciale importanza sia per i vecchi che per i nuovi Stati membri.</p>
      <p sl="en">Lavoro in stretta cooperazione con gli organi del governo locale scozzese e sono stata lieta che la Convention of Scottish Local Authorities (COSLA) di recente abbia approvato il progetto di Trattato UE per quanto riguarda il governo locale. Il Trattato riconosce il principio dell’autogoverno locale, nonché quello della coesione territoriale.</p>
      <p sl="en">Non mi sorprende che la politica regionale sia fra i cinque settori di base recentemente discussi con me dalla COSLA. Nel contesto della riduzione dei finanziamenti strutturali dell’UE, il denaro per lo sviluppo regionale deve essere indirizzato con maggiore efficacia – come hanno affermato molti oratori – alle zone locali e alle autorità locali, che devono essere i gestori principali di quei finanziamenti. La relazione Guellec rafforza il ruolo delle autorità locali nell’assegnazione dei Fondi strutturali – dopotutto, dimentichiamo a nostro rischio e pericolo che tutte le politiche sono locali.</p>
    </intervention>
    <intervention id="4-051" speaker_id="34002" name="Maria PETRE" is_mep="True" mode="spoken" nationality="Romania" birth_date="15-08-1951" birth_place="Grindu" p_group="Group of the European People's Party (Christian Democrats) and European Democrats" m_state="RO">
      <p sl="ro">Signor Presidente, signora Commissario, le relazioni su cui stiamo discutendo, e per le quali mi congratulo con entrambi i relatori, sollevano alcune questioni, a mio avviso, estremamente importanti: i partenariati fra zone urbane e zone rurali per lo sviluppo equilibrato e sostenibile del territorio generale; l’estensione incontrollata degli stanziamenti urbani che generano frammentazione del paesaggio e la continua perdita di terra.</p>
      <p sl="ro">Tutti questi aspetti, insieme ai cambiamenti climatici, e allo spopolamento delle zone rurali, sono sfide di cui dobbiamo tenere conto, sia a livello europeo che a livello di amministrazioni locali che gestiscono tali politiche.</p>
      <p sl="ro">Quale eurodeputata rumena, sostengo fortemente l’idea che non sono solo le zone metropolitane ad avere un potenziale di innovazione e chiedo quindi alla Commissione di occuparsi maggiormente dello sviluppo delle città piccole e medie nelle zone rurali.</p>
    </intervention>
    <intervention id="4-052" speaker_id="28377" name="Lidia Joanna GERINGER de OEDENBERG" is_mep="True" mode="spoken" nationality="Poland" birth_date="12-09-1957" birth_place="Wrocław" p_group="Group of the Progressive Alliance of Socialists and Democrats in the European Parliament" m_state="PL">
      <p sl="pl">Grazie, signor Presidente. La quarta relazione sulla coesione economica e sociale è più circostanziata delle precedenti; si basa su numerosi indicatori e fornisce dati comparabili, relativi anche a paesi quali Stati Uniti, Giappone, Cina e India.</p>
      <p sl="pl">Fin dall’inizio, la politica di coesione ha svolto un ruolo importante nel rafforzare la capacità degli Stati membri di promuovere uno sviluppo armonioso e creare posti di lavoro nuovi e permanenti. È presto per valutare i risultati della politica di coesione nei nuovi Stati membri dell’Unione, ma vi è motivo di preoccupazione sugli ovvi ritardi nell’uso degli attuali finanziamenti strutturali in quei paesi. La convergenza fra paesi spesso maschera l’acuirsi delle differenze fra regioni e al loro interno. Le disparità regionali e locali persistono in molte zone, colpendo l’occupazione e anche la produttività, il reddito, il livello di istruzione e il potenziale di innovazione.</p>
      <p sl="pl">L’integrazione sociale e la politica delle pari opportunità devono essere tenute in considerazione in ogni fase dell’attuazione di progetti intrapresi in materia di coesione. Confido che il prossimo riesame del quadro finanziario favorisca l’aumento delle risorse di bilancio necessarie per essere all’altezza delle ambiziose sfide della nuova politica di coesione per l’Unione allargata, quindi garantisca che tutti i cittadini …</p>
      <a text="(Il Presidente interrompe l’oratore)"/>
    </intervention>
    <intervention id="4-053" speaker_id="39716" name="Daniel DĂIANU" is_mep="True" mode="spoken" nationality="Romania" birth_date="30-08-1952" birth_place="București" p_group="Group of the Alliance of Liberals and Democrats for Europe" m_state="RO">
      <p sl="en">Signor Presidente, elogio entrambe le relazioni, ma nello stesso tempo vorrei attirare l’attenzione su un punto di vista contrastante, ovvero collegare la delocalizzazione industriale all’interno dell’UE alla politica sui Fondi strutturali e il Fondo di coesione.</p>
      <p sl="en">I Fondi strutturali possono essere visti come una sovvenzione generale assegnata alle zone meno sviluppate. Dobbiamo forse credere che questa politica di coesione regionale sia messa in discussione dai leader politici nei principali Stati membri dell’UE? Cosa accadrebbe? Le zone degli Stati membri meno sviluppati dell’UE dovrebbero interrompere lo sviluppo di infrastrutture per timore di essere accusate di concorrenza sleale?</p>
      <p sl="en">Mi riferisco a un articolo pubblicato sul Financial Times due lunedì fa, secondo cui un’economia di mercato non dovrebbe essere una giungla. Le politiche pubbliche hanno un ruolo da svolgere, e non solo per ragioni sociali. Tuttavia, dovremmo mantenere il nostro contegno perché non esiste nessuna economia locale o nazionale infallibile a questo mondo, e tuttavia noi crediamo molto nella giustizia sociale, non tutti i cittadini possono sempre essere vincitori nello stesso tempo, nello stesso luogo e sempre.</p>
    </intervention>
    <intervention id="4-054" speaker_id="36748" name="Antonio DE BLASIO" is_mep="True" mode="spoken" nationality="Hungary" birth_date="05-09-1955" birth_place="Pécs" p_group="Group of the European People's Party (Christian Democrats) and European Democrats" m_state="HU">
      <p sl="hu">Grazie per avermi concesso la parola, signor Presidente, signora Commissario. Non può esserci dubbio sull’importanza e sul successo della politica di coesione. Si sostiene questo nella relazione, per la quale vorrei congratularmi con l’autore.</p>
      <p sl="hu">L’obiettivo è creare un allineamento reale, ma è vitale che le somme stanziate a tal fine siano usate con efficacia. Sono convinto che un progetto in attesa di attuazione non sia valorizzato dalla quantità materiale di denaro che noi gli destiniamo, ma che il suo valore poggi sulla sua efficacia.</p>
      <p sl="hu">L’efficacia può essere misurata in due modi. Da come favorisce l’allineamento e da come gli importi assegnati siano usati per attività analoghe nei singoli paesi. Dopotutto, un determinato progetto di uno Stato membro non può ricevere più volte l’importo destinato a un altro. Vorrei attirare la vostra attenzione su questa misurazione e, per il futuro, sul fatto che l’efficacia è la base del rafforzamento della politica di coesione. Vi ringrazio molto.</p>
    </intervention>
    <intervention id="4-055" speaker_id="37761" name="Wolfgang BULFON" is_mep="True" mode="spoken" nationality="Austria" birth_date="02-01-1946" birth_place="Klagenfurt" p_group="Socialist Group in the European Parliament" m_state="AT">
      <p sl="de">Signor Presidente, quand’è che i cittadini hanno bisogno della solidarietà dell’Europa? Quand’è che uno Stato membro ha bisogno della solidarietà dell’Europa? Nel primo esempio di sicuro durante un disastro. Ecco perché trovo incomprensibile che una decisione adottata da quest’Assemblea nel 2006 per adeguare il Fondo di solidarietà – come indicato nel paragrafo 45 della relazione sulla coesione – non sia ancora stata attuata. Chiedo quindi a tutti – Parlamento e Commissione – di fare pressioni per portare il Consiglio a risolvere la questione rapidamente, perché il prossimo disastro arriverà, è garantito.</p>
    </intervention>
    <intervention id="4-056" speaker_id="28173" name="Zita PLEŠTINSKÁ" is_mep="True" mode="spoken" nationality="Slovakia" birth_date="13-06-1961" birth_place="Nitra" p_group="Group of the European People's Party (Christian Democrats) and European Democrats" m_state="SK">
      <p sl="sk">Se la politica di coesione dev’essere attuata con successo, è necessario che vi siano attori locali capaci di azione e in grado di concentrare i loro sforzi e di ottimizzare l’uso dei finanziamenti europei. Questo è il motivo per cui gli Stati membri dovrebbero decentrare l’amministrazione, aumentare le capacità amministrative a livello regionale e ridurre l’eccessiva burocrazia nella gestione della politica di coesione.</p>
      <p sl="sk">Sebbene il processo di divisione dei settori in gruppi e poli di innovazione, che crea chiari vantaggi per i settori più grandi e i loro vicini, possa portare alla scoperta di diverse zone di integrazione, manca un effettivo sostegno semplice e spaziale per i settori più piccoli. In Slovacchia, alcune comunità che hanno meno di 2 000 abitanti e si trovano in regioni geograficamente svantaggiate verranno escluse da diversi programmi operativi e dalla politica di coesione.</p>
      <p sl="sk">Chiedo agli Stati membri di creare un sistema non discriminatorio per tutte le loro regioni affinché ognuno possa partecipare attivamente all’applicazione della politica di coesione.</p>
    </intervention>
    <intervention id="4-057" speaker_id="2206" name="Reinhard RACK" is_mep="True" mode="spoken" nationality="Austria" birth_date="07-08-1945" birth_place="Leoben/Stmk." p_group="Group of the European People's Party (Christian Democrats) and European Democrats" m_state="AT">
      <p sl="de">Signor Presidente, signora Commissario, sono il relatore per la mobilità urbana. Nelle nostre discussioni, la questione del rapporto fra centri urbani e comuni della periferia svolge un ruolo particolarmente importante. Siamo anche consapevoli del fatto che i nuovi Stati membri incontrano problemi particolarmente gravi nell’organizzare la loro infrastruttura. Possiamo quindi mantenere opzioni di trasporto più ecologiche e non spostarci verso veicoli privati ancora una volta. In questo contesto, vorrei avanzare una richiesta specifica: chiediamo che nel quadro delle sue opzioni di politica regionale, la Commissione ci aiuti a cercare di individuare soluzioni alla questione del trasporto nelle periferie urbane e alla coesione sociale nei nuovi Stati membri.</p>
    </intervention>
    <intervention id="4-058" speaker_id="photo_generic" name="Danuta Hübner" is_mep="True" mode="spoken">
      <p sl="en">Membro della Commissione . − Signor Presidente, vorrei cogliere questa opportunità alla fine della discussione per ringraziare gli onorevoli deputati per i loro contributi. Vi sono molti punti ai quali non posso rispondere adesso, per mancanza di tempo, ma che porterò con me. Tra questi figurano i timori espressi in relazione alle città piccole e medie, nonché la questione sollevata in merito allo sviluppo dei trasporti urbani.</p>
      <p sl="en">Esiste un chiaro collegamento fra il passato e il futuro nelle vostre relazioni. State infatti costruendo un ponte, motivo per cui spenderò qualche parola sullo stadio raggiunto nelle consultazioni pubbliche su una futura politica di coesione europea. Abbiamo lanciato quelle consultazioni alla fine di settembre 2007 e a oggi sono state presentate più di 100 dichiarazioni circostanziate e opinioni, non solo da parte dei governi nazionali, regionali e locali, ma anche da una serie di associazioni europee di pianificazione spaziale, nonché partner economici e parti sociali, accademici, istituti di ricerca e privati cittadini.</p>
      <p sl="en">Su richiesta di uno dei governi, abbiamo esteso le consultazioni fino a metà febbraio, perché si stavano ancora preparando pareri al riguardo.</p>
      <p sl="en">Da una valutazione preliminare emerge chiaramente che vi è un sostegno schiacciante e impressionante a favore della politica. È segnalato l’impatto diretto sulla crescita e sullo sviluppo; questa, infatti, è una politica, che ispira nuovi modi di pensare e svolge inoltre un efficacissimo ruolo di moltiplicatore, attirando ulteriori risorse finanziarie.</p>
      <p sl="en">Vi è un forte interesse nel meccanismo di attuazione e un forte sostegno per tutti i principi che abbiamo elaborato in comune con il Parlamento europeo in questi ultimi anni.</p>
      <p sl="en">Emerge anche un forte sostegno per la necessità che questa politica risponda alle sfide che avete già discusso oggi, collegate non solo alla globalizzazione, ma anche alla demografia, al clima e all’energia, e alla ristrutturazione in generale, con un notevole consenso per l’approccio integrato.</p>
      <p sl="en">Una delle questioni importanti che avete sollevato oggi è come procederemo con il Libro verde, che sarà adottato dalla Commissione a settembre. Avremo a disposizione in quel momento un ampio periodo – probabilmente di quattro mesi – per discutere in tutte le forme, non solo sul web . Nel frattempo, i nostri servizi stanno organizzando una riunione con le principali parti interessate per la metà di aprile. Ciò ci aiuterà a tenere conto di ulteriori opinioni.</p>
      <p sl="en">Sarei disponibile, se fosse necessario, a organizzare un’audizione con la commissione per lo sviluppo regionale del Parlamento e con un’altra istituzione interessata a condividere con noi i pareri sul Libro verde, prima della sua adozione da parte della Commissione.</p>
      <p sl="en">Un’altra questione sollevata, che preoccupa anche la Commissione, era quella delle statistiche e degli indicatori. Attraverso il nostro istituto di analisi, ESPON, che abbiamo rafforzato in misura sostanziale, anche dal punto di vista finanziario, per gli anni futuri, e che adesso dispone di un bilancio molto più cospicuo, ci sforzeremo di misurare alcune delle nuove dimensioni e alcune delle dimensioni esistenti della coesione territoriale. L’attività è in corso, e speriamo di avere presto i risultati.</p>
      <p sl="en">Posso garantirvi che la Commissione continuerà anche a guardare gli indicatori appropriati per integrare gli indicatori del PIL e dell’occupazione, e nella quinta relazione sulla coesione proporrà un nuovo tipo composto di indicatore.</p>
      <p sl="en">Vi ringrazio molto per tutti i commenti. Vorrei ringraziare in particolare i relatori per il loro contributo al dibattito – non solo in passato, ma anche per il futuro.</p>
    </intervention>
    <intervention id="4-059" speaker_id="28194" name="Ambroise GUELLEC" is_mep="True" mode="spoken" role="relatore" nationality="France" birth_date="26-03-1941" birth_place="Peumerit" p_group="Group of the European People's Party (Christian Democrats) and European Democrats" m_state="FR">
      <p sl="fr">Signor Presidente, sarò breve. Prima di tutto, in merito alle osservazioni formulate sugli emendamenti presentati dalla commissione per la pesca, dico immediatamente che la pesca è una questione che mi sta molto a cuore quale eurodeputato eletto in una zona costiera, ma purtroppo non siamo riusciti ad aggiungere gli emendamenti della commissione nel testo che stiamo per votare. Ci rincresce, ma ciò non significa che deve essere prestata una minore attenzione a un settore così rilevante per alcune regioni dell’UE.</p>
      <p sl="fr">Vorrei dire che la coesione è una delle politiche più importanti dell’UE. Ritengo che sia stata molto presente anche in quest’Assemblea questa mattina. È importante, in particolare, per i lavori futuri. Il Commissario ha detto prima che si tratta di una constatazione, ma ovviamente è il futuro che ci interessa. Ha potuto rendersi conto che l’aspettativa è grande per quanto riguarda la coesione territoriale e sa cosa rappresenta una volta inserita nel Trattato di Lisbona. Potremmo dire che adesso la palla è nel campo della Commissione, certo con la nostra assistenza e con il nostro sostegno, signora Commissario. Il lavoro deve essere fatto, e bene, insieme.</p>
      <p sl="fr">Desidero aggiungere che il fatto che tutta la politica regionale sarà adesso una materia di codecisione fra Consiglio e Parlamento ci aiuterà ad andare avanti insieme, innanzi tutto nella visibilità di fronte ai nostri cittadini – ed è stato sottolineato questa mattina –, e anche ad avere una vera solidarietà a beneficio delle regioni che ne hanno più bisogno. Entrambe queste preoccupazioni sono state segnalate con fermezza questa mattina.</p>
      <p sl="fr">Ci attende quindi un enorme lavoro. Accogliamo con favore quindi una politica che è essenziale per l’Unione europea.</p>
    </intervention>
    <intervention id="4-060" speaker_id="28236" name="Gisela KALLENBACH" is_mep="True" mode="spoken" nationality="Germany" birth_date="28-03-1944" birth_place="Soldin" p_group="Group of the Greens/European Free Alliance" m_state="DE">
      <p sl="de">relatrice . − Signor Presidente, anch’io vorrei ringraziare per i preziosi contributi e per il sostegno ricevuto da parte di molti onorevoli colleghi. Credo che il dibattito abbia dimostrato che da un lato dobbiamo mantenere la solidarietà come principale punto di forza europeo, e, dall’altro, dobbiamo affinare e utilizzare i nostri strumenti – in questo caso la politica di coesione – in modo molto più efficiente ai fini di un vero e proprio sviluppo sostenibile. In terzo luogo, dobbiamo comunicare concretamente con i cittadini sin dall’inizio.</p>
      <p sl="de">Vorrei ringraziare, in particolare, il Commissario Hübner. Signora Commissario, lei ha chiarito che, insieme a quest’Aula, è interessata ai passi pratici: all’approccio integrato, agli indicatori che producono risultati misurabili, alla definizione della dimensione territoriale, al Libro verde. Credo che abbiamo bisogno del suo aiuto, in particolare per garantire anche la partecipazione del Consiglio. Di nuovo, ritengo deplorevole che non sia presente nessun rappresentante del Consiglio a questo importante dibattito.</p>
      <p sl="de">Le conclusioni tratte in queste due relazioni devono portare a una modifica della strategia di Lisbona e sostenere genuinamente il nuovo obiettivo comunitario, la dimensione territoriale, in termini pratici, altrimenti saranno solo parole vuote.</p>
      <p sl="de">Un ultimo appello agli onorevoli colleghi prima della votazione: cerchiamo di essere pratici. Non limitiamoci a rivedere e analizzare di nuovo, chiediamo un approccio integrato per la messa a disposizione di finanziamenti a titolo dei Fondi strutturali, e stabiliamo impegni chiari anche per la riduzione dei gas a effetto serra. La protezione del clima deve essere attuata in tutte le città; altrimenti tutte le nostre promesse a livello europeo e nazionale non avranno alcun valore.</p>
    </intervention>
    <intervention id="4-061" speaker_id="4346" is_mep="True" mode="spoken" role="Presidente" name="Miguel Angel MARTÍNEZ MARTÍNEZ" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="unknown">La discussione è chiusa.</p>
      <p sl="unknown">Pongo le relazioni in votazione, che si svolgerà fra qualche minuto.</p>
      <p sl="unknown">Dichiarazioni scritte (articolo 142)</p>
    </intervention>
    <intervention id="4-062" speaker_id="28280" name="Filip KACZMAREK" is_mep="True" mode="written" nationality="Poland" birth_date="22-11-1966" birth_place="Poznań" p_group="Group of the European People's Party (Christian Democrats)" m_state="PL">
      <p sl="pl">La politica di coesione economica e sociale è il fondamento della solidarietà europea. Questa caratteristica della politica europea è l’invidia di iniziative di integrazione regionale intraprese in altre parti del mondo. L’esclusività del progetto europeo è dovuta in gran parte proprio alla nozione di coesione.</p>
      <p sl="pl">Nel caso delle iniziative regionali in Africa e nell’America del Sud, non sono previsti finanziamenti neppure per una parvenza di politica di coesione. I piani per l’allargamento dell’Unione sono spesso valutati in termini del potenziale per condurre un’azione efficace ad aumentare la coesione. Si può dire senza ambiguità che la politica di coesione è un grande successo per l’Unione e per tutti i suoi Stati membri.</p>
      <p sl="pl">Non vi è dubbio che i cittadini stessi dell’Unione valutano se, a loro avviso, la politica di coesione venga attuata e se stia realizzando gli obiettivi dichiarati. In molti Stati membri, in particolare in quelli che hanno aderito all’UE solo di recente, si nutrono forti speranze nella politica di coesione. Si spera che la solidarietà non si dimostri solo una bella parola, ma che si concretizzi in un impegno specifico per quelli che il destino ha trattato con minore generosità. La coesione è anche uno strumento per creare pari opportunità ed è una splendida pubblicità per l’Unione.</p>
      <p sl="pl">È proprio per questo motivo che non dovremmo prendere in considerazione di limitare le risorse finanziarie destinate a potenziare la coesione economica e sociale. Al contrario, dovremmo prevedere di stanziare maggiori risorse finanziarie per la coesione, se non altro per le molteplici nuove sfide che dobbiamo affrontare. Grazie.</p>
    </intervention>
    <intervention id="4-063" speaker_id="23781" name="Janusz LEWANDOWSKI" is_mep="True" mode="written" nationality="Poland" birth_date="13-06-1951" birth_place="Lublin" m_state="PL">
      <p sl="pl">Signor Presidente, la politica di coesione non è una delle politiche di base presenti nell’Unione europea sin dalla sua istituzione. Non è stato un caso che la politica di coesione sia stata elaborata quando paesi relativamente meno sviluppati hanno aderito all’Unione europea. Quei paesi, infatti, non erano alla pari con i sei Stati membri originari. Da allora, la coesione ha acquisito importanza, diventando un pilastro dell’integrazione europea e un punto centrale per i Trattati e i bilanci. L’assegnazione di più di 308 miliardi di euro alla coesione nel quadro delle prospettive finanziarie per il periodo 2007-2013 ne è una prova.</p>
      <p sl="pl">Di recente, è emersa una tendenza a contestare questa politica fondamentale dell’Unione. Stranamente, la tendenza ha coinciso con l’allargamento dell’Unione europea ai paesi dell’Europa centrale e orientale. Questi ultimi hanno il maggiore diritto di farne parte, per motivi storici. Ecco perché non si propone di liquidare la politica di coesione direttamente, ma di reindirizzarla radicalmente, a motivo del presunto spreco dei Fondi strutturali e degli abusi nel settore. È il più grande errore che possiamo commettere! Le irregolarità devono essere individuate ed eliminate, ma è proprio la politica regionale che fa sentire la presenza dell’Unione in tutti i 27 Stati membri. Coesione significa creazione di pari opportunità e senso di appartenenza e non deve essere inglobata in altre politiche. A queste ultime, la competitività e la lotta contro il cambiamento climatico, ad esempio, dovrebbero essere riservate specifiche linee di bilancio. La valutazione di ciò che dovrebbe essere finanziato nel quadro della coesione dovrebbe rimanere di competenza dei paesi e delle regioni, che hanno una migliore comprensione delle proprie esigenze rispetto alle autorità di Bruxelles.</p>
    </intervention>
    <intervention id="4-064" speaker_id="39714" name="Rareș-Lucian NICULESCU" is_mep="True" mode="written" nationality="Romania" birth_date="29-08-1976" birth_place="Cluj-Napoca" p_group="Group of the European People's Party (Christian Democrats)" m_state="RO">
      <p sl="ro">La relazione della Commissione parla dello spopolamento delle zone rurali a causa della mancanza di posti di lavoro, tranne nell’agricoltura, e delle scarse condizioni di vita.</p>
      <p sl="ro">Il Fondo per lo sviluppo rurale contribuisce, insieme ad altri fondi, alla coesione economica e sociale, L’uso efficiente dei finanziamenti per lo sviluppo rurale rappresenta un’opportuna soluzione a questi problemi.</p>
      <p sl="ro">Tuttavia, la condizione preliminare per l’uso efficiente di questi finanziamenti è una migliore conoscenza da parte dei potenziali beneficiari delle opportunità di finanziamento offerte.</p>
      <p sl="ro">L’accesso alle informazioni è ancora più importante nei nuovi Stati membri, che non hanno ancora dimestichezza con l’uso degli strumenti finanziari della Comunità.</p>
      <p sl="ro">Vorrei illustrare un esempio della Romania, paese che rappresento. Secondo uno studio, metà degli abitanti dell’ambiente rurale non sa nulla dell’esistenza dei fondi loro destinati e solo un cittadino su dieci sa a quale istituzione dovrebbe rivolgersi per accedere ai finanziamenti. È deplorevole che il governo rumeno non abbia compiuto sforzi sufficienti per informare i cittadini e, allo stesso tempo, è ovvio che nessuno possa sostituirsi al governo rumeno.</p>
      <p sl="ro">Tuttavia, ritengo che garantire un accesso adeguato alle informazioni e preparare i futuri beneficiari dovrebbero essere elementi importanti dell’agenda della Commissione, quale premessa per l’uso efficiente degli strumenti destinati alla coesione.</p>
    </intervention>
    <intervention id="4-065" speaker_id="28252" name="Richard SEEBER" is_mep="True" mode="written" nationality="Austria" birth_date="15-01-1962" birth_place="Innsbruck" p_group="Group of the European People's Party (Christian Democrats)" m_state="AT">
      <p sl="de">L’allargamento dell’UE del 1° maggio 2004 ha acuito le disparità economiche e sociali al suo interno. Nel gennaio di quest’anno, è iniziato un nuovo periodo di programmazione per la politica di coesione, che si incentrerà su nuove priorità e nuovi obiettivi: protezione ambientale, competitività e creazione di nuovi e migliori posti di lavoro.</p>
      <p sl="de">La politica di coesione dell’UE è intesa, tramite quattro programmi separati, ad aiutare a rendere l’Europa e le sue regioni più competitive, ad esempio attraverso l’innovazione, lo sviluppo della società della conoscenza e il rafforzamento della competitività economica. È anche volta ad aumentare l’attrattiva delle regioni per gli investitori e i residenti grazie a uno sviluppo regionale sostenibile. Devono essere creati migliori e, soprattutto, nuovi posti di lavoro, e le regioni devono svilupparsi ulteriormente al fine di promuovere opportunità e ridurre le disparità. Con l’ulteriore allargamento, i finanziamenti dell’UE devono essere divisi adesso fra 27 Stati membri. Il denaro deve quindi essere usato meglio, con maggiore efficienza e trasparenza.</p>
      <p sl="de">Per quanto riguarda il quadro finanziario, il Consiglio europeo ha reso disponibili 307,6 miliardi di euro per il periodo 2007-2013. Si tratta di un grosso importo ed è importante che anche le regioni con problemi di sviluppo negli Stati membri ricchi, quali l’Austria, abbiamo accesso a un’equa porzione dei fondi. Le regioni montuose in particolare necessitano di ulteriore sostegno.</p>
    </intervention>
    <intervention id="4-066" speaker_id="23820" name="László SURJÁN" is_mep="True" mode="written" nationality="Hungary" birth_date="07-09-1941" birth_place="Kolozsvár" p_group="Group of the European People's Party (Christian Democrats)" m_state="HU">
      <p sl="hu">Analizzando gli ultimi tre anni della politica di coesione, e guardando alle cose positive, ma anche agli errori che devono essere corretti, quest’Assemblea non sta solo valutando il passato, ma sta anche guardando verso il futuro.</p>
      <p sl="hu">Per velocizzare lo sviluppo delle regioni svantaggiate, dobbiamo cambiare due cose. Dobbiamo prestare più attenzione all’efficacia dei programmi, compreso l’aumento dell’importo del valore creato sul campo (è necessario un ulteriore lavoro teorico al riguardo, affinché i risultati possano essere valutati con maggiore accuratezza). Tuttavia, non possiamo stare zitti sul fatto che dobbiamo garantire più risorse di quelle attuali per i programmi che usano gli aiuti in modo efficace e sono esenti da corruzione e influenza politica nel periodo successivo al 2013.</p>
      <p sl="hu">Allineare più rapidamente le regioni sottosviluppate è nell’interesse di quelli che vivono in quei territori, ma anche di cittadini che vivono in aree più sviluppate che garantiscono le risorse necessarie. Chiedo quindi agli onorevoli colleghi di seguire il consiglio del relatore anche a questo proposito, e di non modificate il testo in questione.</p>
    </intervention>
  </section>
  <section id="creitem4" title="4. Tempo delle votazioni">
    <intervention id="4-070" speaker_id="1253" is_mep="True" mode="spoken" role="Presidente" name="Hans-Gert PÖTTERING" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="unknown">Passiamo ora al turno di votazioni.</p>
      <a text="(Per i risultati e altri dettagli sulla votazione: vedasi processo verbale)"/>
    </intervention>
  </section>
  <section id="creitem5" title="4.1. (A6-0462/2007, Monica Frassoni) Controllo dell’applicazione del diritto comunitario (2005) (votazione)">
    <intervention id="4-073" speaker_id="4254" name="Monica FRASSONI" is_mep="True" mode="spoken" nationality="Italy" birth_date="10-09-1963" birth_place="Veracruz " p_group="Group of the Greens/European Free Alliance - Co" m_state="IT">
      <p sl="it">relatrice . − Signor Presidente, io mi chiedo se non sarebbe opportuno in questo caso, poiché si tratta di emendamenti che abbiamo concordato fra vari gruppi, fare un voto in blocco di questi emendamenti, a meno che non ci sia un’opposizione da parte del Parlamento.</p>
    </intervention>
  </section>
  <section id="creitem6" title="4.2. (A6-0491/2007, André Brie) Accreditamento e sorveglianza del mercato nel contesto della commercializzazione dei prodotti (votazione)"/>
  <section id="creitem7" title="4.3. (A6-0490/2007, Christel Schaldemose) Quadro comune per la commercializzazione dei prodotti (votazione)"/>
  <section id="creitem8" title="4.4. (A6-0489/2007, Alexander Stubb) Applicazione di norme tecniche nazionali a prodotti commercializzati legalmente in un altro Stato membro (votazione)"/>
  <section id="creitem9" title="4.5. Situazione a Gaza (votazione)">
    <intervention id="4-080" speaker_id="2002" name="José Ignacio SALAFRANCA SÁNCHEZ-NEYRA" is_mep="True" mode="spoken" nationality="Spain" birth_date="31-05-1955" birth_place="Madrid" p_group="Group of the European People's Party (Christian Democrats)" m_state="ES">
      <p sl="es">Signor Presidente, a seguito di consultazione con i gruppi politici firmatari della risoluzione comune, vorremo richiedere un cambiamento alla struttura del paragrafo 3.</p>
      <p sl="es">Non è un emendamento orale, perché non intendiamo aggiungere o eliminare alcuna parola. Vogliamo solo mantenere il testo nella sua formulazione attuale, dividendolo in tre paragrafi distinti.</p>
      <p sl="es">Per fugare ogni dubbio, signor Presidente, il testo sarebbe il seguente:</p>
      <p sl="es">“3. ribadisce il suo invito a cessare immediatamente ogni atto di violenza;”</p>
      <p sl="es">“4. esorta Israele a porre fine alle azioni militari che uccidono e mettono in pericolo i civili nonché alle uccisioni mirate stragiudiziali;”</p>
      <p sl="es">“5. chiede ad Hamas, a seguito dell’occupazione illegale della Striscia di Gaza, di impedire il lancio di razzi ad opera delle milizie palestinesi dalla Striscia di Gaza verso il territorio israeliano;”.</p>
      <p sl="es">Non vi è alcun cambiamento nella formulazione, signor Presidente. Non chiediamo di aggiungere o eliminare parole, ma solo di dividere il paragrafo in quelle tre sezioni.</p>
    </intervention>
  </section>
  <section id="creitem10" title="4.6. Settimo Consiglio dei diritti umani delle Nazioni Unite (votazione)"/>
  <section id="creitem11" title="4.7. (A6-0024/2008, Françoise Castex) Futuro demografico dell’Europa (votazione)">
    <intervention id="4-085" speaker_id="28148" name="Françoise CASTEX" is_mep="True" mode="spoken" nationality="France" birth_date="07-02-1956" birth_place="Agadir" p_group="Group of the Progressive Alliance of Socialists and Democrats in the European Parliament" m_state="FR">
      <p sl="fr">relatrice . – Signor Presidente, vorrei che l’emendamento n. 21 fosse spostato dopo il paragrafo 40.</p>
    </intervention>
    <intervention id="4-087" speaker_id="28148" name="Françoise CASTEX" is_mep="True" mode="spoken" nationality="France" birth_date="07-02-1956" birth_place="Agadir" p_group="Group of the Progressive Alliance of Socialists and Democrats in the European Parliament" m_state="FR">
      <p sl="fr">relatrice . – Signor Presidente, si tratta di una correzione orale linguistica all’emendamento n. 62, per ricordare che è il francese la lingua di riferimento e che, invece, nella versione inglese si mantiene il termine income . Inoltre, per tutti gli emendamenti, è il testo in lingua francese a fare da riferimento.</p>
    </intervention>
    <intervention id="4-089" speaker_id="28148" name="Françoise CASTEX" is_mep="True" mode="spoken" nationality="France" birth_date="07-02-1956" birth_place="Agadir" p_group="Group of the Progressive Alliance of Socialists and Democrats in the European Parliament" m_state="FR">
      <p sl="fr">relatrice . – Signor Presidente, ho un emendamento orale. Desidero eliminare la parola “frammentazione” nella prima frase, e poi nella seconda frase sostituire la parola “assurer ” (assicurare) con “renforcer” (rafforzare).</p>
      <p sl="fr">Inoltre, nella versione inglese vorrei sottolineare, per l’onorevole Bushill-Matthews, che “précarité” va inteso come “non secure ”.</p>
    </intervention>
    <intervention id="4-091" speaker_id="4382" name="Avril DOYLE" is_mep="True" mode="spoken" nationality="Ireland" birth_date="18-04-1949" birth_place="Dublin" p_group="Group of the European People's Party (Christian Democrats) and European Democrats" m_state="IE">
      <p sl="en">Signor Presidente, penso che vi sia un refuso nell’elenco di votazione del gruppo PPE-DE. Posso chiederle di portarlo all’attenzione del nostro relatore? Sospetto, al riguardo, che volesse indicare un più, non un meno. Mi riferisco alla votazione per appello nominale sull’emendamento n. 55.</p>
    </intervention>
    <intervention id="4-093" speaker_id="4243" name="Dirk STERCKX" is_mep="True" mode="spoken" nationality="Belgium" birth_date="25-09-1946" birth_place="Herent" p_group="Group of the Alliance of Liberals and Democrats for Europe" m_state="BE">
      <p sl="nl">Signor Presidente, trovo strano che l’Aula voti su una relazione per la quale esistono ancora otto pagine di emendamenti. Pensavo che non avremmo più tenuto riunioni in plenaria, ma avremmo lasciato quel lavoro alla commissione al fine di limitare il numero di emendamenti da portare in plenaria.</p>
    </intervention>
    <intervention id="4-094" speaker_id="1253" is_mep="True" mode="spoken" role="Presidente" name="Hans-Gert PÖTTERING" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="unknown">Sì, lei ha perfettamente ragione a chiarire la questione, onorevole Sterckx.</p>
    </intervention>
  </section>
  <section id="creitem12" title="4.8. Cooperazione scientifica con l’Africa (votazione)"/>
  <section id="creitem13" title="4.9. (A6-0023/2008, Ambroise Guellec) Quarta relazione sulla coesione economica e sociale (votazione)"/>
  <section id="creitem14" title="4.10. (A6-0028/2008, Gisela Kallenbach) Seguito dell’agenda territoriale e della Carta di Lipsia - Verso un programma d’azione europeo per lo sviluppo spaziale e la coesione territoriale (votazione)"/>
  <section id="creitem15" title="5. Dichiarazioni di voto">
    <intervention id="4-102" speaker_id="28352" name="Zuzana ROITHOVÁ" is_mep="True" mode="spoken" nationality="Czechia" birth_date="30-01-1953" birth_place="Praha" p_group="Group of the European People's Party (Christian Democrats)" m_state="CZ">
      <p sl="cs">Signora Presidente, nel dibattito sul marchio CE di ieri, ho attirato l’attenzione della Commissione ancora una volta sul fatto che la registrazione del marchio CE non è stata ancora avviata, sebbene sia sancita nella normativa europea da 16 anni ormai. E ho avanzato al riguardo un’interrogazione parlamentare tre mesi fa.</p>
      <p sl="cs">Accolgo con favore la promessa di ieri del Commissario responsabile delle Imprese per quanto riguarda una trattazione rapida della questione, ma non sono sicura se è consapevole dell’importanza della presenza di un marchio registrato nei mercati esteri. Fino a quando non sarà così, sarà impossibile citare per danni produttori e importatori che abusano del marchio di conformità europeo, che indica la sicurezza del prodotto, per ottenere un vantaggio sleale e ingannare i consumatori sia in Europa che nel resto del mondo. Contribuirebbe di sicuro a liberare il mercato dalla concorrenza sleale.</p>
    </intervention>
    <intervention id="4-104" speaker_id="23806" name="Gyula HEGYI" is_mep="True" mode="spoken" nationality="Hungary" birth_date="30-04-1951" birth_place="Békéscsaba" p_group="Socialist Group in the European Parliament" m_state="HU">
      <p sl="hu">Grazie. È stata un’esperienza scioccante entrare nella striscia di Gaza e trovarsi faccia a faccia con le quotidiane conseguenze dell’occupazione e del blocco. L’80% della popolazione è senza lavoro, gli israeliani tagliano di tanto in tanto le forniture di elettricità e acqua, molte persone hanno da mangiare solo una volta al giorno e la maggior parte della popolazione da anni non può lasciare una zona più piccola di Budapest. Come ha detto un professore israeliano, Gaza è una prigione e i suoi residenti sono prigionieri dai quali è difficile attendersi un comportamento razionale.</p>
      <p sl="hu">Nello steso tempo, è anche triste che alcuni gruppi palestinesi lancino razzi dai territori di Gaza per minacciare le vite di civili israeliani innocenti. La crisi risale a troppo lontano per potere essere risolta in modo tradizionale. Adesso, entrambe le parti sono diventate i prigionieri dei loro stessi estremisti e non sono in grado di fare reali concessioni per colpa loro.</p>
      <p sl="hu">La comunità internazionale e soprattutto l’Unione europea devono costringere gli israeliani e i palestinesi a raggiungere una soluzione amichevole. Ho votato per la raccomandazione nella speranza che gli Stati membri agiscano con maggiore risolutezza.</p>
    </intervention>
    <intervention id="4-105" speaker_id="28352" name="Zuzana ROITHOVÁ" is_mep="True" mode="spoken" nationality="Czechia" birth_date="30-01-1953" birth_place="Praha" p_group="Group of the European People's Party (Christian Democrats)" m_state="CZ">
      <p sl="cs">Anch’io provo tristezza per gli abitanti della striscia di Gaza, che sono diventati ostaggi nelle mani di Hamas . Tuttavia, non posso appoggiare la risoluzione di oggi del Parlamento europeo perché l’articolo che chiede negoziati fra l’Autorità palestinese e Hamas non è stato eliminato. Sappiamo tutti che non vi sono negoziati possibili con i terroristi che hanno occupato Gaza. Tale appello è un atto di ipocrisia, che mira a dare ad Hamas il ruolo di partner per l’Autorità palestinese. Non voglio prendere parte alla legittimazione di questa organizzazione terroristica.</p>
      <p sl="cs">Temo che la situazione presto richiederà un intervento che, tuttavia, dovrebbe essere autorizzato dalle Nazioni Unite. Ed ecco dove l’Europa dovrebbe svolgere una parte molto attiva.</p>
    </intervention>
    <intervention id="4-107" speaker_id="24029" name="Koenraad DILLEN" is_mep="True" mode="spoken" nationality="Belgium" birth_date="06-11-1964" birth_place="Mortsel" p_group="Non" m_state="BE">
      <p sl="nl">Signora Presidente, contrariamente a quanto sostiene l’Aula, il Consiglio dei diritti umani delle Nazioni Unite non svolge di fatto un ruolo così importante nella promozione dei diritti umani nel mondo. Come potrebbe essere altrimenti? Solo 25 dei 47 membri sono democrazie libere, nove non sono libere e tre, Cina, Cuba e Arabia Saudita, sono fra i maggiori trasgressori dei diritti umani del mondo. Questi paesi calpestano la Dichiarazione universale dei diritti dell’uomo delle Nazioni Unite e difendono se stessi e altri regimi da qualsiasi critica. In alcuni casi, il Consiglio ha semplicemente indebolito la sorveglianza sui diritti umani. Il Consiglio non ha ancora pronunciato la benché minima condanna sull’attuale più grande crisi mondiale dei diritti umani, il Darfur. Anziché esaltare questa creatura, quest’Assemblea avrebbe fatto meglio a includere tali questioni nella sua risoluzione.</p>
    </intervention>
    <intervention id="4-108" speaker_id="24030" name="Philip CLAEYS" is_mep="True" mode="spoken" nationality="Belgium" birth_date="24-05-1965" birth_place="Gent" p_group="Non" m_state="BE">
      <p sl="nl">Signora Presidente, concordo su quanto ha appena affermato il collega Dillen, ma vorrei sottolineare che la risoluzione insulta le religioni che sono state adottate dal Consiglio. Questa risoluzione dichiara letteralmente, e cito, che coloro “che hanno responsabilità devono esprimersi, e che la libertà di espressione delle proprie opinioni può essere limitata per motivi di salute pubblica e di ordine pubblico”. Questa risoluzione riguarda ovviamente il divieto di qualsiasi critica dell’Islam. Il Consiglio dei diritti umani delle Nazioni Unite sta giustamente andando contro i suoi obiettivi ufficiali, la protezione della libertà di espressione di opinioni e quindi anche la protezione dei diritti umani in sé.</p>
    </intervention>
    <intervention id="4-110" speaker_id="4413" name="Carlo FATUZZO" is_mep="True" mode="spoken" nationality="Italy" birth_date="14-03-1944" birth_place="Genova" p_group="Group of the European People's Party (Christian Democrats) and European Democrats" m_state="IT">
      <p sl="it">Signora Presidente, onorevoli colleghi, sono molto felice di prendere la parola per motivare il voto favorevole alla relazione finale da parte di tutto il gruppo del Partito popolare europeo e dei Democratici europei, oltre che mio personale, a questa relazione che si atteggia davanti al fatto concreto che ci sono molti più anziani rispetto ai giovani, sia perché le cure mediche e i modi di vita permettono a tutti noi di vivere più a lungo in media – non a tutti, purtroppo, ma in media – e quindi ci sono molti più anziani, sia per il fatto che le nascite sono diminuite, e quindi noi in questo documento chiediamo di favorire questo.</p>
      <p sl="it">Debbo anche precisare, per quanto riguarda il paragrafo 24, che abbiamo chiesto come Partito popolare europeo, assieme all’UEN e ad altri gruppi, di cancellarlo. Abbiamo votato quindi a favore della cancellazione che purtroppo non è stata accolta dalla maggioranza del Parlamento. Ritengo con questo di avere concluso il tempo a mia disposizione.</p>
    </intervention>
    <intervention id="4-111" speaker_id="24030" name="Philip CLAEYS" is_mep="True" mode="spoken" nationality="Belgium" birth_date="24-05-1965" birth_place="Gent" p_group="Non" m_state="BE">
      <p sl="nl">Signora Presidente, il merito della relazione Castex risiede indubbiamente nel fatto che pone l’accento sull’enorme sfida demografica cui deve far fronte l’Europa. Certo, enumera tutta una serie di questioni, pensieri e soluzioni. Deve essere fornito un aiuto sempre maggiore e migliore ai bambini, e anche ai lavoratori più anziani, con continue opportunità nei mercati dell’occupazione, e i servizi sanitari devono prepararsi urgentemente ad affrontare la sfida del rapido invecchiamento della popolazione.</p>
      <p sl="nl">D’altro canto, il Parlamento sta abbandonando l’idea di considerare l’immigrazione come uno strumento con il quale garantire il futuro demografico ed economico dell’Europa. Proprio di recente, uno dei consiglieri più importanti del Primo Ministro britannico, Lord Turner, ha descritto l’assioma che gli immigranti sono necessari per fare fronte alla mancanza di lavoratori come, e cito “analfabetismo economico e totalmente scorretto”. L’Europa ha già un milione di immigranti disoccupati oltre a tutti i problemi che ciò comporta. Se entrano più immigranti, questi problemi già esistenti possono solo peggiorare.</p>
    </intervention>
    <intervention id="4-113" speaker_id="28424" name="Tunne KELAM" is_mep="True" mode="spoken" nationality="Estonia" birth_date="10-07-1936" birth_place="Taheva" p_group="Group of the European People's Party (Christian Democrats)" m_state="EE">
      <p sl="en">Signora Presidente, quando ho votato per la relazione Guellec sulla politica di coesione, non ho potuto appoggiare l’emendamento di compromesso n. 4, che chiede “un aumento delle risorse finanziarie destinate alla politica di coesione” nel futuro.</p>
      <p sl="en">Un aumento automatico delle sovvenzioni comunitarie non è, probabilmente, l’approccio più responsabile quando abbiamo il problema pratico di farne un uso sensato ed efficiente. Sono a favore dell’uso del termine “risorse finanziarie sufficienti”.</p>
    </intervention>
    <intervention id="4-116" speaker_id="4466" name="Ilda FIGUEIREDO" is_mep="True" mode="written" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">In un’Unione europea sommersa da un’enorme serie di direttive su questioni di secondo piano che sarebbe meglio lasciare alla competenza degli Stati membri, data la loro specifica natura e livello di sviluppo, è sempre interessante vedere come la Commissione europea agirà in termini di controllo dell’applicazione del diritto comunitario.</p>
      <p sl="pt">Una delle conclusioni che possono essere tratte è che ciascuna Direzione generale ha il proprio modo di lavorare, ma non è chiaro se anche gli Stati membri lavorino in modi diversi, sebbene l’esperienza ci insegni che i paesi piccoli e medi in genere agiscono con maggiore rigore delle potenze europee. Questo è ciò che accade con il patto di stabilità.</p>
      <p sl="pt">L’ultima relazione introduce un nuovo elemento cui la commissione per le petizioni del Parlamento europeo plaude. Nella relazione annuale e nei suoi allegati, la Commissione europea ha incluso, per la prima volta, i particolari del trattamento specifico e dettagliato delle infrazioni relative alle petizioni.</p>
    </intervention>
    <intervention id="4-117" speaker_id="23768" name="Bogusław LIBERADZKI" is_mep="True" mode="written" nationality="Poland" birth_date="12-09-1948" birth_place="Sochaczew" m_state="PL">
      <p sl="pl">L’onorevole Frassoni ha elaborato una valida relazione. Sostengo il testo volto a semplificare l’applicazione del diritto comunitario e a introdurre riunioni-pacchetto a tal fine. Sono anche favorevole ai seminari di recepimento delle norme comunitarie.</p>
      <p sl="pl">Inoltre, avallo l’idea di migliorare l’efficienza dell’applicazione del diritto comunitario attraverso una più stretta cooperazione con quest’Assemblea e i parlamenti nazionali. Tali azioni contribuiranno a migliorare l’efficacia delle politiche dell’Unione europea, ad esempio per quanto riguarda gli interventi dei fondi europei e l’armonizzazione delle norme per i prodotti presenti sul mercato,</p>
    </intervention>
    <intervention id="4-118" speaker_id="28339" name="Daniel STROŽ" is_mep="True" mode="written" nationality="Czechia" birth_date="04-08-1943" birth_place="Plzeň" p_group="Confederal Group of the European United Left - Nordic Green Left" m_state="CZ">
      <p sl="cs">Per quanto riguarda la relazione sulla relazione annuale della Commissione sul controllo dell’applicazione del diritto comunitario, sono dell’avviso che uno dei principali temi sia l’intenzione della Commissione di migliorare i metodi di lavoro nei casi di violazioni riportate del diritto comunitario negli Stati membri. Nel quadro del nuovo metodo proposto, le richieste e le denunce dei cittadini dovrebbero essere trasmesse direttamente agli Stati membri in questione. Come la relatrice, l’onorevole Frassoni, ha giustamente sottolineato, questo nuovo metodo di lavoro della Commissione, in altre parole il rinvio della denuncia, comporta un rischio intrinseco di una rinuncia da parte della Commissione della sua responsabilità fondamentale dell’applicazione del diritto comunitario.</p>
      <p sl="cs">Al riguardo, vorrei sottolineare un altro fatto, che è già stato oggetto di critica da parte di quest’Assemblea, ovvero i gruppi di lobbysmo , che riescono sempre ad accedere alle notifiche della Commissione dirette agli Stati membri in casi di sospetta violazione del diritto comunitario, al contrario dei cittadini. Eppure sono esattamente i cittadini a costituire, con le loro denunce, una fonte insostituibile di informazione e ad avvisarci su violazioni di mancata applicazione del diritto comunitario, non alcuni gruppi di interesse con una propria agenda.</p>
    </intervention>
    <intervention id="4-119" speaker_id="28382" name="Andrzej Jan SZEJNA" is_mep="True" mode="written" nationality="Poland" birth_date="28-04-1973" birth_place="Końskie" p_group="Socialist Group in the European Parliament" m_state="PL">
      <p sl="pl">Ho votato a favore della relazione dell’onorevole Frassoni sul controllo dell’applicazione del diritto comunitario (2005).</p>
      <p sl="pl">L’onorevole Frassoni ha presentato un’ottima relazione. In particolare, le questioni contenute nella proposta di risoluzione richiedono coesione nell’azione comune da parte delle istituzioni dell’UE, dei parlamenti nazionali e dei cittadini stessi. I punti principali riguardano le idee su un migliore controllo e le proposte per semplificare l’attuazione delle disposizioni del diritto comunitario, al fine di migliorare l’efficacia della politica dell’Unione europea, ad esempio in materia di azioni finanziate a titolo dei fondi europei e l’armonizzazione delle norme per le merci presenti sul mercato europeo.</p>
      <p sl="pl">Inoltre, l’appello ai parlamenti nazionali contenuto nella proposta di risoluzione è molto importante. I parlamenti nazionali sono sollecitati ad andare oltre la semplice trasposizione formale della normativa comunitaria e a evitare la frammentazione in sede di recepimento nel rispettivo ordinamento nazionale.</p>
    </intervention>
    <intervention id="4-121" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Approvo la proposta dell’onorevole André Brie per un regolamento in materia di accreditamento e vigilanza dei prodotti nella Comunità europea. La proposta rafforzerà la protezione offerta ai consumatori e migliorerà la sicurezza dei prodotti. Per garantire una migliore protezione, è necessario che l’accreditamento e la vigilanza del mercato siano realizzati da un organo pubblico. La relazione copre questi punti e io ho votato in favore delle raccomandazioni in essa contenute.</p>
    </intervention>
    <intervention id="4-123" speaker_id="28427" name="Alessandro BATTILOCCHIO" is_mep="True" mode="written" nationality="Italy" birth_date="03-05-1977" birth_place="Roma" p_group="Non" m_state="IT">
      <p sl="it">Signor Presidente, onorevoli colleghi, in un momento in cui il mercato europeo sembra totalmente incapace di difendersi dal dumping extraeuropeo, è con estrema soddisfazione che prendo atto del primo vero passo "istituzionale" verso una nuova legislazione e un’armonizzazione del mercato UE.</p>
      <p sl="it">A Strasburgo il Parlamento europeo ha proposto una nuova regolamentazione per i prodotti immessi sul mercato comunitario. Questi ultimi dovranno rispettare l’insieme della normativa vigente e, a seguito di un’attenta valutazione, potranno esibire il marchio CE.</p>
      <p sl="it">Oltre all’introduzione della responsabilità congiunta importatori/produttori esteri per i danni causati dai prodotti non conformi, la relazione propone lo sviluppo di un complesso sistema di vigilanza che prevede sanzioni certe e proporzionali alla gravità dell’infrazione, così da costituire un forte deterrente alle frodi.</p>
      <p sl="it">I consumatori e le imprese, dunque, possono guardare al futuro con un rinnovato ottimismo. La rimozione delle barriere, da sempre fulcro della politica UE sul libero scambio, e la creazione di un clima economico favorevole per le imprese rifletteranno un alto livello di protezione sia del consumatore, attraverso il rispetto di elevati standard di sanità e sicurezza dei prodotti, sia delle imprese, che potranno finalmente beneficiare di un rigoroso sistema normativo e di controllo per la protezione del vero "made in".</p>
      <p sl="it">Per questo esprimo il mio voto favorevole alla presente relazione.</p>
    </intervention>
    <intervention id="4-124" speaker_id="4466" name="Ilda FIGUEIREDO" is_mep="True" mode="written" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">La presente relazione del Parlamento europeo introduce alcuni elementi che possono essere positivi, sebbene talvolta contraddittori. Ad esempio, tutti coloro che partecipano all’immissione sul mercato di un prodotto hanno la stessa responsabilità, dal costruttore al distributore e importatore, ma non è adeguatamente indicato il funzionamento concreto.</p>
      <p sl="pt">La relazione inoltre consente di mantenere i marchi nazionali che, nell’ambito della proposta della Commissione europea, scomparirebbero, con il riconoscimento del solo marchio CE. Il compromesso sostituisce il riferimento ai “marchi nazionali” con “altri marchi”.</p>
      <p sl="pt">La relazione sostiene inoltre che non si tratta di un quadro vincolante, ma che ciascuno che intende adottarlo dovrà rispettarlo. Inoltre, inserisce un riferimento alle PMI che chiedono che si tenga conto delle loro esigenze specifiche.</p>
      <p sl="pt">Tuttavia, l’obiettivo della proposta della Commissione europea, che la relazione non mette in discussione, è facilitare il funzionamento del mercato unico, eliminando gli ostacoli, ma con esclusione di alcuni settori di attività, in particolare alimenti, mangimi, salute e benessere degli animali, prodotti del tabacco, medicinali veterinari, medicinali per uso umano, sangue umano, tessuti e cellule umani, per i quali già esiste una normativa di armonizzazione.</p>
    </intervention>
    <intervention id="4-125" speaker_id="23768" name="Bogusław LIBERADZKI" is_mep="True" mode="written" nationality="Poland" birth_date="12-09-1948" birth_place="Sochaczew" m_state="PL">
      <p sl="pl">L’onorevole Schaldemose sottolinea a ragione che la decisione in questione, tesa alla creazione di un sistema più ampio e più rigoroso di controllo comunitario sulla commercializzazione dei prodotti, può avere un impatto rilevante sugli scambi internazionali. Ciò impone un’analisi separata.</p>
      <p sl="pl">Concordo sul fatto che la proposta che gli importatori siano congiuntamente responsabili dei danni causati da prodotti pericolosi e da prodotti che non soddisfano il sistema di accreditamento mira a migliorare l’efficacia del sistema e a proteggere l’interesse pubblico della Comunità. Si prefigge altresì di garantire il diritto fondamentale dei cittadini a essere protetti contro pratiche sleali e pericolose.</p>
    </intervention>
    <intervention id="4-126" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">La richiesta inserita nella relazione dell’onorevole Schaldemose di un quadro comune per la commercializzazione dei prodotti è ben accetta e ho votato in suo favore. Le raccomandazioni formulate nella relazione rafforzeranno gli sforzi dell’UE volti alla protezione dei consumatori. Il marchio CE tende ad essere frainteso quale marchio di sicurezza, mentre, in effetti, è semplicemente una dichiarazione di conformità del prodotto alla normativa CE. È essenziale assicurare che non si faccia un cattivo uso del marchio nonché informare i consumatori della portata del relativo contenuto.</p>
    </intervention>
    <intervention id="4-127" speaker_id="28173" name="Zita PLEŠTINSKÁ" is_mep="True" mode="written" nationality="Slovakia" birth_date="13-06-1961" birth_place="Nitra" p_group="Group of the European People's Party (Christian Democrats) and European Democrats" m_state="SK">
      <p sl="sk">In veste di relatrice per il gruppo PPE-DE sul progetto di relazione dell’onorevole Schaldemose su un quadro comune per la commercializzazione dei prodotti, vorrei esprimere la mia soddisfazione per i risultati del voto: il compromesso raggiunto consentirà di completare il processo legislativo in prima lettura.</p>
      <p sl="sk">Il compromesso include il trasferimento di parte dell’articolo che tratta del marchio CE nella relazione dell’onorevole Brie sulla vigilanza del mercato, così che le due relazioni potranno essere messe in pratica più rapidamente. La nostra decisione di procedere in tal senso era basata su chiare informazioni secondo cui i prodotti costruiti nei paesi in via di sviluppo e erroneamente commercializzati come prodotti CE, ovvero che recano il marchio CE, che indica che un prodotto è conforme alla normativa europea, continuano ad apparire sempre più spesso nella banca dati europea dei prodotti pericolosi per i consumatori (RAPEX).</p>
      <p sl="sk">La fiducia o meno sul marchio CE non può essere basata solo sul marchio CE avulsa dal contesto. Deve esserci fiducia nell’intero sistema di accreditamento, di notifica e di vigilanza del mercato.</p>
      <p sl="sk">Non credo vi siano motivi per introdurre ulteriori marchi sui prodotti, nemmeno se questi fossero marchi di qualità. Tale nuovo marchio potrebbe essere ambiguo per il consumatore finale e inoltre i costi addizionali potrebbero essere inseriti nel prezzo delle merci. Ecco perché attenderò con curiosità i risultati dello studio di valutazione dell’impatto dell’uso di marchi nazionali insieme al marchio CE che la Commissione dovrebbe preparare, come richiesto dalla commissione per il mercato interno e la protezione dei consumatori.</p>
    </intervention>
    <intervention id="4-129" speaker_id="4466" name="Ilda FIGUEIREDO" is_mep="True" mode="written" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">L’argomento della Commissione europea per proporre il regolamento in questione è che “l’applicazione del principio di mutuo riconoscimento è ostacolata da vari problemi” (in altre parole, ai prodotti commercializzati in uno Stato membro può essere impedito di essere commercializzati in un altro Stato membro). Essa ritiene che occorra ridurre al minimo la possibilità che le norme tecniche nazionali determinino ostacoli illegittimi alla libera circolazione delle merci tra Stati membri. Stabilisce quindi requisiti che le autorità devono soddisfare in sede di attuazione di una norma tecnica nazionale e impone loro l’onere della prova. In altre parole, impone condizioni con il chiaro intento di ridurre la possibilità che ciascuno Stato applichi le proprie norme.</p>
      <p sl="pt">Da parte sua, la relazione del Parlamento europeo aggiunge in realtà ulteriori ostacoli all’azione che ciascuno Stato membro può intraprendere, ad esempio: “L’obiettivo del presente regolamento è di rafforzare il funzionamento del mercato interno, con una concorrenza libera e senza distorsioni, migliorando la libera circolazione dei prodotti assicurando al contempo un livello elevato di protezione dei consumatori e di sicurezza dei prodotti”.</p>
      <p sl="pt">In pratica, gli Stati membri non potranno restringere la vendita nel loro territorio di prodotti quando questi sono fabbricati e commercializzati in un altro Stato membro, anche se possono non soddisfare completamente le norme dello Stato membro di destinazione.</p>
    </intervention>
    <intervention id="4-130" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Concordo riguardo alle raccomandazioni contenute nella relazione dell’onorevole Stubb. Il documento intende chiarire e definire il ruolo delle autorità nazionali e degli operatori economici nell’attuazione del principio del mutuo riconoscimento. Io sono favorevole ad aumentare l’efficienza dell’attuazione del principio del mutuo riconoscimento, ma non deve colpire la base per un’ulteriore armonizzazione del mercato unico. Inoltre, gli aspetti della sicurezza devono fare parte dell’attuazione del principio. Sono convinto che la relazione tratti in modo adeguato questi problemi e pertanto ho votato in suo favore.</p>
    </intervention>
    <intervention id="4-132" speaker_id="photo_generic" name="Jens Holm, Søren Bo Søndergaard e Eva-Britt Svensson" is_mep="True" mode="written">
      <p sl="en">Non concordiamo riguardo al principio di mutuo riconoscimento quale garante per i diritti fondamentali dei consumatori, sociali o ambientali. Il principio sancisce che se il prodotto viene accettato ovunque in Europa, un altro Stato membro non può negarne l’accesso, a meno che le autorità non dimostrino l’applicazione giustificata di una norma tecnica nazionale. Tuttavia, i criteri per le eccezioni al principio sono già stati stabiliti dalle sentenze della Corte di giustizia europea. Ciò è valido in tutti gli Stati membri, a prescindere dall’adozione o meno del pacchetto sui prodotti.</p>
      <p sl="en">Oltretutto, i diritti dei consumatori a livello comunitario vengono rafforzati da tale pacchetto. Siamo inoltre contrari a qualsiasi misura adottata nel quadro del pacchetto sui prodotti che possa offrire sostegno politico a una futura armonizzazione di una normativa illegale a livello comunitario. In considerazione di tutto questo, abbiamo deciso di votare a favore delle relazioni.</p>
    </intervention>
    <intervention id="4-133" speaker_id="28251" name="Jörg LEICHTFRIED" is_mep="True" mode="written" nationality="Austria" birth_date="18-06-1967" birth_place="Bruck/Mur" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">Sono a favore del pacchetto sul mercato interno dei prodotti, in quanto essenziale al fine di disporre di un quadro comune per la commercializzazione di prodotti all’estero. In un mercato interno basato sui principi di armonizzazione tecnica delle norme che regolano la vendita dei prodotti nel mercato europeo e sul principio di mutuo riconoscimento, non può esserci una situazione in cui la commercializzazione dei prodotti, che possono già essere messi in vendita in uno Stato membro, è in pratica rinviata o, in uno scenario peggiore, realmente ostacolata, a causa dell’eccessiva burocrazia di un altro Stato membro.</p>
      <p sl="de">Pertanto, accolgo positivamente le relazioni dei colleghi, onorevoli Schaldemose e Brie, che chiedono una riduzione dei carichi burocratici inutili e un quadro giuridico comune per le future disposizioni specifiche, affinché in futuro venga garantita quanta più coerenza quanto più sarà fattibile a livello politico e tecnico. Infine, tuttavia, desidero precisare che le due proposte necessitano di ulteriori perfezionamenti, affinché le definizioni principali e, in modo particolare, il campo di applicazione del quadro giuridico, vengano chiariti in modo adeguato. Se queste stesse proposte mancano di una terminologia chiara, sarà impossibile ottenere l’armonizzazione desiderata.</p>
    </intervention>
    <intervention id="4-134" speaker_id="4242" name="Karin SCHEELE" is_mep="True" mode="written" nationality="Austria" birth_date="22-07-1968" birth_place="Baden" p_group="Socialist Group in the European Parliament" m_state="AT">
      <p sl="de">Il pacchetto sulla commercializzazione di prodotti in Europa, sul quale si voterà oggi, apporta senza dubbio miglioramenti per i consumatori. I problemi dello scorso anno con i giocattoli per bambini importati hanno dimostrato l’esistenza di un’evidente necessità di agire in questo ambito e che deve essere possibile considerare gli importatori responsabili in misura più ampia per la sicurezza dei prodotti.</p>
      <p sl="de">È importante ciò che il Parlamento ha raggiunto, in particolare che il nuovo approccio verrà attuato entro un limite minore e la sua applicazione sarà da valutare sulla base dei singoli casi. Non possiamo essere soddisfatti di come ci si è occupati sinora del marchio CE. Non è sicuramente un marchio di qualità che denota un bene prodotto in Europa, che è ciò che per molti consumatori significa, e pertanto molto ingannevole.</p>
    </intervention>
    <intervention id="4-135" speaker_id="1832" name="Marianne THYSSEN" is_mep="True" mode="written" nationality="Belgium" birth_date="24-07-1956" birth_place="Sint-Gillis-Waas" p_group="Group of the European People's Party (Christian Democrats)" m_state="BE">
      <p sl="nl">Signora Presidente, onorevoli colleghi, ho votato con convinzione a favore dell’accordo tripartito relativo al pacchetto normativo inteso a rendere realmente libero il mercato comune. Sono inoltre certa che possiamo risolvere questo problema in prima lettura, e persino entro un anno dal lancio delle proposte. La presente normativa è talmente necessaria che io stessa mi sono domandata con onestà il motivo per cui i consumatori e le PMI abbiano dovuto attendere così a lungo.</p>
      <p sl="nl">Il principio del mutuo riconoscimento è stato formulato dalla Corte di giustizia circa 30 anni fa ed è adesso contenuto nella giurisprudenza. Tuttavia, gli Stati membri non lo applicano regolarmente. Sono convinta che l’annullamento dell’onere della prova che stiamo portando a compimento adesso, sia il modo migliore per rispettare tale principio e consentire al mercato interno di funzionare anche per i prodotti non armonizzati.</p>
      <p sl="nl">Inoltre, stiamo garantendo realmente una protezione dei consumatori molto più elevata con una supervisione di gran lunga migliore. Non dovrebbe essere ammissibile nulla di inferiore in un’Europa che si vanta dei propri standard elevati.</p>
      <p sl="nl">Infine, ci stiamo occupando di eliminare una serie di tendenze negative e protezionistiche. I nuovi programmi di accreditamento per le organizzazioni i cui prodotti sono certificati conformemente alle norme armonizzate prevedranno costi amministrativi, ma condurranno a risultati migliori, un mercato interno funzionante e condizioni di concorrenza più eque.</p>
      <p sl="nl">I costi che risparmieremo con il presente pacchetto creeranno infine più posti di lavoro e determineranno una crescita economica. Una migliore tutela dei consumatori è un’ottima ragione per approvare il presente pacchetto con entusiasmo.</p>
    </intervention>
    <intervention id="4-999" speaker_id="1413" name="Glyn FORD" is_mep="True" mode="written" nationality="United Kingdom" birth_date="28-01-1950" birth_place="Gloucester" p_group="Socialist Group in the European Parliament" m_state="GB">
      <p sl="en">Voterò a favore della presente risoluzione. La crisi umanitaria e politica della Striscia di Gaza deve essere considerata con profonda preoccupazione. Dobbiamo chiedere ad Hamas di fermare gli attacchi contro Israele provenienti dal territorio sotto il suo controllo, e che Israele ponga fine alle azioni militari che uccidono civili nonché alle uccisioni mirate stragiudiziali.</p>
      <p sl="en">La politica di isolamento della Striscia di Gaza ha fallito completamente sia a livello politico che umano. Il blocco deve finire, con la riapertura dei valichi da e verso Gaza.</p>
      <p sl="en">Valuto con favore la prosecuzione dei contributi finanziari dell’Unione europea destinati ai palestinesi degli anni scorsi, con i controlli e il monitoraggio adeguati.</p>
    </intervention>
    <intervention id="4-137" speaker_id="photo_generic" name="Hélène Goudin e Nils Lundgren" is_mep="True" mode="written">
      <p sl="sv">Purtroppo, ancora una volta l’Unione europea sta utilizzando un disastro umanitario al fine di promuovere la propria posizione in ambito di politica estera.</p>
      <p sl="sv">Il partito Junilistan esprime la propria solidarietà alla popolazione civile vittima del conflitto, che tuttavia può essere risolto solo attraverso l’ONU, con un ampio sostegno internazionale, e non attraverso l’Unione europea.</p>
    </intervention>
    <intervention id="4-138" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">È vero che condividiamo molte delle preoccupazioni espresse nella risoluzione, ma è altrettanto vero che non denunciano e condannano in misura sufficiente la politica colonialista israeliana relativa alla Palestina e al suo popolo.</p>
      <p sl="pt">Tra gli altri aspetti:</p>
      <p sl="pt">ancora una volta, la risoluzione pone sullo stesso piano aggressori e aggrediti, occupanti e occupati, ignorando pertanto il terrorismo dello Stato di Israele;</p>
      <p sl="pt">la risoluzione non condanna l’embargo criminale imposto da Israele alla Striscia di Gaza e alla sua popolazione, tantomeno denuncia la connivenza o il silenzio degli Stati Uniti d’America o dell’Unione europea al riguardo;</p>
      <p sl="pt">la risoluzione non fa alcun riferimento alle deplorevoli dichiarazioni del Commissario Frattini, responsabile della giustizia e degli affari interni, che ha affermato che l’Unione europea sarebbe pronta a “occuparsi delle preoccupazioni e degli interessi israeliani in un modo che non era previsto nella nostra agenda nei primi anni di intifada ”. È quantomeno disdicevole che qualcuno che parla tanto di terrorismo non solo ignori il terrorismo di Israele, ma sia pronto a cooperare con esso.</p>
      <p sl="pt">Da parte nostra, continuiamo a condannare la politica israeliana di apartheid contro la Palestina nonché a difendere il pieno rispetto dei diritti inalienabili del popolo palestinese, contenuti in molte risoluzioni ONU.</p>
    </intervention>
    <intervention id="4-139" speaker_id="4531" name="Jean LAMBERT" is_mep="True" mode="written" nationality="United Kingdom" birth_date="01-06-1950" birth_place="Orsett" p_group="Group of the Greens/European Free Alliance" m_state="GB">
      <p sl="en">Ho votato a favore della proposta di risoluzione comune su Gaza e sono lieto che il Parlamento abbia assunto una posizione così decisa sulla cessazione del blocco. È in corso un disastro umanitario. Negli ospedali non sono disponibili medicinali a sufficienza per fornire le cure di base; l’assistenza alimentare destinata a parte della popolazione soddisfa solo i due terzi del fabbisogno quotidiano; l’industria alieutica (in cui lavorano circa 10 000 persone) è sottoposta a grave tensione, in quanto non è consentito alle imbarcazioni di operare vicino alla costa.</p>
      <p sl="en">È in atto un disastro ecologico, che minaccia le zone costiere della regione, poiché l’impianto di Beit Lahia di trattamento delle acque reflue non funziona correttamente e non è possibile ripararlo, essendo bloccati gli approvvigionamenti. Le imprese non possono sopravvivere e i disoccupati devono trovare lavoro con i trafficanti e gli estremisti. Gli attacchi missilistici proseguono e i pochi interessati nel conflitto minacciano la pace e il futuro di molti, israeliani e palestinesi.</p>
      <p sl="en">Hamas deve fermare gli attacchi. Ne beneficiano solo gli estremisti di entrambe le parti, come ho più volte sentito nel corso della mia recente visita a Gaza. L’Unione europea deve fare quanto possibile per la cessazione del blocco, e Israele deve riconoscere che non sta dando loro sicurezza a lungo termine.</p>
    </intervention>
    <intervention id="4-140" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">Siamo assolutamente chiari dall’inizio: l’embargo da parte di Israele è evidentemente una violazione del diritto internazionale ed è del tutto inaccettabile.</p>
      <p sl="de">Quale risultato dell’embargo e del divieto di accesso di acqua potabile e prodotti alimentari, Israele sta creando artificialmente per la popolazione della Striscia di Gaza una situazione che non ha eguali in termini di crudeltà e mancanza di preoccupazione per la dignità umana. È grazie al governo egiziano e al sangue freddo della polizia di frontiera che sinora è stato evitato un enorme disastro e che è consentito alle persone che non partecipano al conflitto di accedere ai beni di prima necessità per le loro esigenze fondamentali. Ciò che è irresponsabile, da un altro punto di vista, è far ricadere la responsabilità sull’Egitto, che non ha alcuna colpa per quanto riguarda l’aggravarsi della situazione attuale.</p>
      <p sl="de">È inammissibile, nel XXI secolo, che una popolazione civile venga trattata quale capro espiatorio per gli atti terroristici di Hamas . Devono pertanto essere ripristinate immediatamente le infrastrutture e garantiti gli approvvigionamenti alla popolazione locale.</p>
      <p sl="de">La fazione palestinese, da parte sua, dovrebbe fare del suo meglio al fine di migliorare la situazione per agevolare la conclusione di un accordo entro la fine del 2008. Nel contesto attuale, tuttavia, le prospettive di raggiungere tale nobile aspirazione sembrerebbero essere remote.</p>
    </intervention>
    <intervention id="4-142" speaker_id="1318" name="James NICHOLSON" is_mep="True" mode="written" nationality="United Kingdom" birth_date="29-01-1945" p_group="European Conservatives and Reformists Group" m_state="GB">
      <p sl="en">Deve essere compiuto ogni sforzo al fine di trovare una soluzione alla situazione di Gaza, ma nella migliore delle ipotesi la presente risoluzione non apporterà alcun contributo, e nella peggiore avrà conseguenze negative. Se il Parlamento desidera essere un onesto mediatore di pace in Medio Oriente dovrebbe smettere di elaborare risoluzioni non equilibrate. Non è semplice per qualsiasi parlamentare non votare a favore di una risoluzione che si occupa di questioni umanitarie, ma mettendo in relazione tali questioni con una descrizione sleale di Israele, perde di valore. Una risoluzione parlamentare non dovrebbe chiedere a Hamas di rilasciare un prigioniero quale semplice “gesto di buona volontà”. Hamas non è un sovrano medievale benevolo; è un’organizzazione terroristica ampiamente responsabile della situazione a Gaza.</p>
      <p sl="en">Nel domandare che Israele rispetti i propri obblighi, quest’Aula dovrebbe rilevare che i lavoratori israeliani continuano a rischiare le proprie vite per rifornire Gaza di elettricità nonostante la manipolazione di tale elettricità da parte di Hamas. Nell’affrontare le necessità di coloro che soffrono, dobbiamo coinvolgere le persone della parte meridionale di Israele sulle quali alcuni giorni fa si è abbattuta una media di un razzo all’ora e nel cui territorio al 75% dei bambini sono stati diagnosticati ansia e stress postraumatico.</p>
    </intervention>
    <intervention id="4-143" speaker_id="28583" name="Athanasios PAFILIS" is_mep="True" mode="written" nationality="Greece" birth_date="08-11-1954" birth_place="Pitsio Fthiotidas" p_group="Confederal Group of the European United Left - Nordic Green Left" m_state="GR">
      <p sl="it">Le autorità israeliane stanno compiendo atti sempre più gravi contro i palestinesi. Hanno stretto il giro di vite sul movimento popolare, i beni e i prodotti alimentari da molti mesi e vietato l’accesso all’acqua potabile, l’elettricità e altri servizi di base, mentre l’esercito israeliano continua ad attaccare e uccidere civili.</p>
      <p sl="it">La comprensione espressa nella risoluzione per i disastri sopportati dalla popolazione palestinese è un’ipocrisia, poiché l’Unione europea e gli Stati Uniti sono parte del problema. Interessi imperialistici sostengono Israele e le sue politiche criminali. Gli imperialisti intendono mantenere il controllo di una regione importante per la sua posizione e per l’attività geostrategica; sperano di mantenere il loro diritto di intervento, anche militarmente.</p>
      <p sl="it">I piani del Quartetto hanno dimostrato il fallimento anche di un altro tentativo imperialista, e l’accordo di Annapolis avrà lo stesso risultato. La proposta del loro ripristino è un tentativo di gettare fumo negli occhi della gente; pone essenzialmente sullo stesso piano vittime e carnefici.</p>
      <p sl="it">Gli imperialisti non possono fornire una soluzione al problema palestinese. Questa deve risultare dalle lotte della popolazione palestinese e dello stesso Israele, nonché dalla solidarietà internazionale con la loro lotta per una coesistenza pacifica attraverso la creazione di uno Stato palestinese indipendente con Gerusalemme Est quale capitale.</p>
    </intervention>
    <intervention id="4-144" speaker_id="4253" name="Frédérique RIES" is_mep="True" mode="written" nationality="Belgium" birth_date="14-05-1959" birth_place="Balen-Wezel" m_state="BE">
      <p sl="fr">Se, nonostante una certa riluttanza dovuta a un testo totalmente mancante di equilibrio, alla fine ho votato a favore della risoluzione, è stato perché un emendamento orale presentato dal gruppo del partito popolare europeo ha ripristinato in qualche modo la verità per quanto riguarda l’attuale situazione a Gaza.</p>
      <p sl="fr">Chiunque sia il responsabile, è del tutto inaccettabile, completamente e totalmente inammissibile che all’inizio del paragrafo 3 della risoluzione si pongano sullo stesso piano Israele e Hamas .</p>
      <p sl="fr">La preoccupazione di Israele di proteggere il suo popolo dagli atti di violenza perpetrati ogni giorno da Hamas e dalle milizie palestinesi ha qualcosa in comune con gli attacchi indiscriminati, più recentemente avvenuti a Dimona, e la pioggia di razzi Qassam che si abbatte ogni giorno su Sderot, avente quale obiettivo principalmente le scuole, e quindi i bambini, linfa vitale della società israeliana?</p>
      <p sl="fr">Di certo, possiamo avere diverse opinioni del conflitto, ma l’onesto eurodeputato in quest’Aula si rifiuterà di denotare Israele, un paese e un governo democratico, e Hamas , un movimento terrorista, quali partner paritari dell’Unione europea (è vero, esattamente come il ripetuto rifiuto di soddisfare le condizioni del Quartetto, che stranamente la presente risoluzione, oltretutto, nasconde), nel mezzo di una terribile violenza.</p>
    </intervention>
    <intervention id="4-145" speaker_id="4513" name="Geoffrey VAN ORDEN" is_mep="True" mode="written" nationality="United Kingdom" birth_date="10-04-1945" birth_place="Waterlooville" p_group="European Conservatives and Reformists Group" m_state="GB">
      <p sl="en">Il tono, e gran parte del contenuto, della risoluzione su Gaza, tende a una posizione anti-israeliana. È sicuramente vero che i palestinesi residenti a Gaza vivono in un continuo stato di privazione, e ciò è disumano. Tuttavia, Israele ne è responsabile solo in parte, ma lo sono principalmente i terroristi e gli estremisti palestinesi come Hamas, e il fallimento dei paesi arabi di contribuire alla riabilitazione della popolazione e alla rinascita dell’area. È stato consentito che Gaza rimanesse una ferita aperta. Lamento che non ci sia stata alcuna richiesta rivolta a coloro attualmente al potere a Gaza di intraprendere le iniziative necessarie per una soluzione stabile con Israele. Accolgo positivamente la domanda di rilascio del caporale Shalit. Mi sono pertanto astenuto dal voto.</p>
    </intervention>
    <intervention id="4-147" speaker_id="photo_generic" name="Hélène Goudin e Nils Lundgren" is_mep="True" mode="written">
      <p sl="sv">Il partito Junilistan appoggia il Consiglio dei diritti umani dell’ONU e l’importante lavoro svolto da tale organismo.</p>
      <p sl="sv">Tuttavia, siamo contrari alla disposizione definita nel paragrafo 34 in cui si dichiara la necessità che ciascuno Stato membro dell’UE esprima la posizione di quest’ultima su tali problemi. Ogni Stato membro dell’Unione europea è un membro autonomo dell’ONU e ha pertanto il diritto di esprimere la propria opinione. Abbiamo quindi deciso di votare contro la risoluzione.</p>
    </intervention>
    <intervention id="4-148" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">Memore delle sue posizioni precedenti sulla definizione di questa operazione dell’organo dell’ONU, in cui sono stati ovvi i tentativi di garantirne il controllo e l’organizzazione, ricordiamo le critiche e la pressione dell’Unione europea riguardo, per esempio, al modo in cui alcuni paesi venivano eletti per quest’organo (lamentando il principio della tabula rasa e difendendo l’introduzione dei criteri di ammissibilità), al meccanismo di procedura speciale, al rafforzamento dei mandati dei paesi e alla possibilità di creare nuovi mandati con una maggioranza semplice, o persino ai termini della revisione periodica universale, il Parlamento europeo ha adottato una risoluzione che, nonostante sia sulla stesse posizioni, è più moderata nella spiegazione dei suoi obiettivi reali.</p>
      <p sl="pt">Tra gli altri aspetti, vorremmo sottolineare la sua pressione inaccettabile per ciascuno Stato membro di formulare le proprie proposte in questo organo ONU a seconda delle posizioni che possono essere adottate dall’Unione europea, subordinando in questo modo la loro sovranità in materia di politica estera. Desideriamo inoltre porre in rilievo l’opinione politica ritirata dai paesi citati, e anche da quelli non citati, che dimostra ancora una volta l’applicazione dei “doppi standard”, ossia l’orchestrazione dei diritti umani secondo gli interessi dell’Unione europea.</p>
    </intervention>
    <intervention id="4-150" speaker_id="photo_generic" name="Jan Andersson, Inger Segelström e Åsa Westlund" is_mep="True" mode="written">
      <p sl="sv">Noi socialdemocratici svedesi abbiamo votato a favore della relazione sul futuro demografico dell’Europa. Tuttavia, riteniamo che il presente documento sia di portata troppo ampia e affronti aspetti che trascendono i problemi attinenti al cambiamento demografico. Ci opponiamo inoltre a diverse proposte di agevolazioni fiscali per le aziende che organizzano asili nido e che consentono alle persone di lavorare nelle proprie abitazioni.</p>
      <p sl="sv">Tuttavia, abbiamo deciso di votare a favore della relazione in quanto si occupa anche di aspetti importanti della sfida che l’Europa sta affrontando.</p>
    </intervention>
    <intervention id="4-151" speaker_id="4466" name="Ilda FIGUEIREDO" is_mep="True" mode="written" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">Siamo spiacenti che non tutti gli emendamenti che abbiamo proposto siano stati adottati. Tali modifiche erano finalizzate a migliorare la relazione, interrogarsi su alcune questioni e inserire misure che riteniamo fondamentali al fine di tutelare i diritti delle donne, delle famiglie e dei bambini. Per esempio, siamo consapevoli di quanto le retribuzioni ridotte e l’impiego precario aggravino l’instabilità sociale e, di conseguenza, riducano drasticamente le prospettive stabili di coloro che scelgono di avere figli.</p>
      <p sl="pt">Questo è il motivo per cui rafforzare la stabilità del lavoro, aumentare i salari, ampliare la sicurezza sociale e la salute e la sicurezza sul posto di lavoro, ridurre l’orario complessivo di lavoro senza alcuna perdita nelle retribuzioni, garantire una più equa distribuzione del reddito, nonché una piena occupazione, costituiscono questioni fondamentali per la gestione del cambiamento demografico.</p>
      <p sl="pt">È inoltre importante creare infrastrutture educative e sociali nuove e migliori, per i giovani e gli anziani, comprese le strutture per l’apprendimento lungo tutto l’arco della vita, di assistenza all’infanzia, infermieristiche e di assistenza agli anziani. Per fare ciò sono necessari servizi pubblici migliori e più numerosi, con una garanzia di accesso uguale per tutti.</p>
      <p sl="pt">Non promuovendo pienamente tali aspetti, la presente relazione non risponde con efficacia a questi problemi, nonostante contenga proposte positive cui plaudiamo ma che non sono sufficienti al fine di consentirci di votare a favore della relazione.</p>
    </intervention>
    <intervention id="4-152" speaker_id="photo_generic" name="Hélène Goudin e Nils Lundgren" is_mep="True" mode="written">
      <p sl="sv">Vaste aree dell’Europa stanno affrontando sfide demografiche. Tuttavia, queste ultime dovrebbero essere risolte attraverso misure a livello nazionale, e non con proposte comunitarie di ampia portata che probabilmente sono adatte ad alcuni paesi ma che possono essere inappropriate per altri Stati membri. Molti paesi dell’Unione europea, tra cui la Svezia, si sono inoltre ampiamente occupati della scarsa natalità e dei problemi demografici, in parte attraverso una politica del benessere ben sviluppata e grazie all’immigrazione. Pertanto, gli Stati membri che desiderano far questo, farebbero meglio a osservare la Svezia e gli altri paesi scandinavi copiandone le misure adottate.</p>
    </intervention>
    <intervention id="4-153" speaker_id="23717" name="Genowefa GRABOWSKA" is_mep="True" mode="written" nationality="Poland" birth_date="01-01-1944" birth_place="Przystań" p_group="Socialist Group in the European Parliament" m_state="PL">
      <p sl="pl">Sostengo completamente la relazione sul futuro demografico dell’Europa. È un dato di fatto che il costante calo nella crescita naturale degli ultimi anni, accompagnato da un aumento nell’aspettativa di vita media, condurrà probabilmente a cambiamenti significativi nella struttura della popolazione dell’Unione europea entro il 2050. Tali cambiamenti comprenderanno un invecchiamento generale della popolazione e una riduzione nel numero di persone attive. Ciò si tradurrà in una crescita considerevole dell’onere sui bilanci degli Stati membri. Il processo sarà doloroso non solo per i singoli Stati membri ma per l’intera Unione. Quest’ultima potrebbe trovarsi di fronte a una perdita della sua competitività e a un calo della crescita economica rispetto alla situazione in altre parti del mondo caratterizzate da una rapida crescita demografica.</p>
      <p sl="pl">È inoltre chiaro che tale squilibrio demografico si ripercuoterà negativamente sui finanziamenti destinati all’assistenza sociale e alla sostenibilità dei regimi pensionistici. Pertanto, approvo le misure intese a porvi rimedio proposte nella relazione per il rinnovamento demografico, il prolungamento del periodo di attività professionale, la garanzia di un’assistenza sociale di qualità elevata e la promozione della solidarietà tra le generazioni. Tali iniziative sono essenziali al fine di mantenere la competitività dell’economia dell’Unione garantendo al contempo il funzionamento del modello sociale europeo nel lungo periodo.</p>
    </intervention>
    <intervention id="4-154" speaker_id="2057" name="Carl LANG" is_mep="True" mode="written" nationality="France" birth_date="20-09-1957" birth_place="Vernon" p_group="Non" m_state="FR">
      <p sl="fr">Gli europei sono una specie in estinzione. Con una media del tasso di natalità inferiore all’1,5, entro il 2050 l’UE a 27 Stati subirà una perdita di circa 20 milioni di persone e coloro che avranno superato i 65 anni di età costituiranno il 30% della popolazione.</p>
      <p sl="fr">Le misure proposte dall’onorevole Castex al fine di ripristinare il tasso di natalità europeo sono ridicole, in quanto, come tutti gli europeisti al potere, la nostra collega non desidera rinnovare la popolazione europea, ma sostituirla con gli immigrati di Africa e Asia. Questo è il motivo per cui impiega 15 articoli nella sua relazione al fine di chiedere strutture intese al ricongiungimento familiare, ai diritti civili per gli immigrati e a maggiori sforzi per integrarli …</p>
      <p sl="fr">Tale politica, sostenuta in Francia da Jacques Attali e attuata da Sarkozy, porterà in Europa oltre 80 milioni di immigrati entro il 2050, e potenzialmente condurrà alla scomparsa dei nostri popoli.</p>
      <p sl="fr">Al fine di garantire la sopravvivenza dei popoli europei, i flussi migratori devono realmente essere modificati e deve essere attuata una politica della promozione delle nascite su ampia scala basata sulla famiglia e a favore della vita. Ciò significa che i nostri paesi devono cercare la loro sovranità e identità in un’Europa nuova, l’Europa delle nazioni.</p>
    </intervention>
    <intervention id="4-155" speaker_id="28251" name="Jörg LEICHTFRIED" is_mep="True" mode="written" nationality="Austria" birth_date="18-06-1967" birth_place="Bruck/Mur" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">Sono favorevole a una politica di coesione per lo sviluppo demografico dell’Unione europea, in quanto il cambiamento strutturale nella piramide delle età della società europea indica un futuro preoccupante. Pongo l’attenzione sul fatto che tutti i paesi industrializzati d’Europa si trovano dinanzi agli stessi importanti problemi di politica sociale che rappresentano un grave rischio per il modello di benessere sociale europeo, essenziale alla nostra attuale prosperità.</p>
      <p sl="de">In tale contesto, desidero sottolineare in modo particolare la crescita nel tasso di dipendenza anziani fino al 53% nel 2050, dovuto alla media del tasso di natalità nell’Unione europea, attualmente basso a livelli anomali, l’1,5, e che non solo provoca conflitti intergenerazionali e può pertanto essere considerato un ostacolo alla coesione sociale, ma che potrebbe anche indebolire la competitività dell’Europa nell’economia mondiale. Il cambiamento demografico in atto necessita pertanto di un adattamento generale dei singoli sistemi sociali e di un’attuazione rapida ed efficiente.</p>
    </intervention>
    <intervention id="4-156" speaker_id="2066" name="Fernand LE RACHINEL" is_mep="True" mode="written" nationality="France" birth_date="04-06-1942" birth_place="Gourfaleur" p_group="Non" m_state="FR">
      <p sl="fr">La relazione Castex sul futuro demografico dell’Europa è terribilmente banale, e rispecchia tutti i cliché che ci si può aspettare di trovare in documenti su questo argomento. L’onorevole Castex dimentica, oltre tutto, di citare i metodi contraccettivi che sono stati ampiamente responsabili della riduzione delle nascite in Europa, il cui dato è di soli 1,5 figli a donna, ben lontano dal rinnovamento per le generazioni future.</p>
      <p sl="fr">Un contesto favorevole alla popolazione dipende dalla possibilità che le donne hanno di volere crescere un figlio proprio in un periodo di tempo relativamente lungo. Questo è un investimento prioritario per la società, e ridurrebbe in modo significativo la percentuale di abbandono delle scuole e la criminalità minorile.</p>
      <p sl="fr">Per quanto riguarda il fatto che l’immigrazione compensi le culle vuote, si tratta di un’idea pericolosa che non solo potrebbe destabilizzare le nostre società occidentali, ma potrebbe essere anche un’autentica bomba a orologeria, con tutte le conseguenze che possiamo ben immaginare. Giustificando l’immigrazione attraverso la mancanza di forza lavoro, qualificata o meno, quando in Europa ci sono oltre 20 milioni di disoccupati, significa penalizzare i lavoratori europei, che di sicuro apprezzeranno le proposte della Commissione o del Parlamento europeo.</p>
      <p sl="fr">Per queste ragioni non abbiamo intenzione di votare a favore della relazione Castex.</p>
    </intervention>
    <intervention id="4-157" speaker_id="23768" name="Bogusław LIBERADZKI" is_mep="True" mode="written" nationality="Poland" birth_date="12-09-1948" birth_place="Sochaczew" m_state="PL">
      <p sl="pl">L’onorevole Castex precisa correttamente che considerando che la media europea del tasso di dipendenza anziani (il numero di persone con più di 65 anni diviso per il numero di persone fra i 14 e i 65 anni) passerebbe dal 25% del 2004 al 53% nel 2050, l’Unione europea rischia di perdere il suo livello di concorrenza e subire una riduzione della crescita economica.</p>
      <p sl="pl">Concordo con le proposte di sviluppare cinque linee d’azione principali intese al rinnovamento demografico, in particolare a una vita attiva di elevata qualità, un’Europa più efficiente, una migliore integrazione degli immigrati, la garanzia di assistenza sociale e la solidarietà tra le generazioni.</p>
    </intervention>
    <intervention id="4-158" speaker_id="photo_generic" name="Marcin Libicki, Wojciech Roszkowski e Konrad Szymański" is_mep="True" mode="written">
      <p sl="en">Abbiamo votato contro la presente relazione in quanto le soluzioni proposte riguardo alla crisi demografica sono controproducenti.</p>
      <p sl="en">Al contrario di quanto affermato nella relazione, solo le famiglie tradizionali e il rispetto sociale per la maternità forniscono la soluzione di cui abbiamo bisogno.</p>
      <p sl="en">Gli esperimenti sociali proposti nella relazione (cosiddette “strutture familiari alternative”) non conducono a nulla se non a rischi per le nostre società.</p>
    </intervention>
    <intervention id="4-159" speaker_id="1186" name="Astrid LULLING" is_mep="True" mode="written" nationality="Luxembourg" birth_date="11-06-1929" birth_place="Schifflange" p_group="Group of the European People's Party (Christian Democrats)" m_state="LU">
      <p sl="fr">Raramente sono stata più soddisfatta nel votare a favore di una risoluzione, in quanto dimostra che le donne e gli anziani hanno un ruolo molto importante da svolgere nella sfida del nostro futuro demografico.</p>
      <p sl="fr">Ci si attende che le donne abbiano maggior desiderio di mettere al mondo dei figli mentre svolgono un’attività professionale su un lungo periodo di tempo. In tal caso, deve essere creata una struttura per incoraggiarle.</p>
      <p sl="fr">Non si può pensare che le donne sentano di non essere nel giusto, o si espongano al rischio di povertà ogni volta che danno alla luce un figlio.</p>
      <p sl="fr">Più procreano e maggiormente vengono discriminate in termini di tutela sociale, in particolare se prestano assistenza a tempo pieno in famiglia, guadagnano meno e inferiore sarà la loro pensione.</p>
      <p sl="fr">Pertanto, le risoluzioni migliori non saranno utili allo scopo se non vi è il coraggio politico di attuarle. Purtroppo, ciò è accaduto con la risoluzione del 1995 sulla distribuzione dei diritti pensionistici in caso di divorzio e con la risoluzione sulla situazione dei coniugi che collaborano con le PMI, intese a correggere le numerose discriminazioni subite dalle donne, nonché la situazione terribile di troppi uomini relativamente al congedo di paternità.</p>
    </intervention>
    <intervention id="4-160" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Accolgo con favore le raccomandazioni dell’onorevole Françoise Castex relative al futuro demografico dell’Europa. Ritengo logico e corretto l’intero messaggio inteso a incoraggiare la competitività economica e preservare al contempo il modello sociale europeo. Concordo sull’accento che la relazione pone sul contributo di alcuni settori quali l’istruzione, l’assistenza all’infanzia e i meccanismi finanziari nel garantire il raggiungimento di questo obiettivo. Esiste inoltre una necessità di promuovere le pari opportunità professionali tra uomini e donne oltre a una politica in materia di immigrazione ponderata bene e con calma, che contenga l’obiettivo di un’integrazione di successo. La relazione si occupa di tali questioni e ho votato a favore delle sue raccomandazioni.</p>
    </intervention>
    <intervention id="4-161" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">L’immigrazione e l’invecchiamento di massa stanno mettendo in pericolo la stirpe della popolazione nativa. La prima viene annunciata quale cura miracolosa per il secondo, ma conduce semplicemente alla metamorfosi etnica, ossia all’Umvolkung : il cambiamento forzato della composizione etnica della popolazione. Se l’istituzione dell’Unione europea non inizia finalmente a sollecitare una politica a favore delle nascite per i nativi europei, non promuove la famiglia tradizionale con molti figli, non intraprende azioni contro i tentativi di distruggere la famiglia tradizionale (per esempio i matrimoni tra omosessuali), e non reintroduce la tolleranza zero nei confronti dell’immigrazione, anche relativamente al ricongiungimento familiare, tra cinque anni ci troveremo seduti in quest’Aula parlando della “kosovizzazione” dell’Europa, esattamente come facciamo adesso con la stessa questione del Kosovo.</p>
      <p sl="de">Nella relazione presentataci, è stato fatto ancora una volta un tentativo di farci credere che l’immigrazione sia una panacea, con la popolazione ereditaria d’Europa che deve adattarsi in fretta agli immigrati. Questo è il motivo per cui non ho approvato la relazione di oggi.</p>
    </intervention>
    <intervention id="4-162" speaker_id="28173" name="Zita PLEŠTINSKÁ" is_mep="True" mode="written" nationality="Slovakia" birth_date="13-06-1961" birth_place="Nitra" p_group="Group of the European People's Party (Christian Democrats) and European Democrats" m_state="SK">
      <p sl="sk">L’Unione europea deve rispondere ai gravi cambiamenti demografici se intende conservare il proprio equilibrio demografico e territoriale. Da una parte, è necessario occuparsi dell’invecchiamento della popolazione. La situazione è allarmante. Ogni anno a partire dal 2010, il numero di persone che lavorano diminuirà di circa un milione e ciò minaccerà la solidarietà intergenerazionale.</p>
      <p sl="sk">Dall’altra parte, esistono problemi provocati dal calo delle nascite, che esistono già da molti anni. Rinviare la nascita di un figlio a un periodo successivo della vita può essere la ragione di un aumento della sterilità nelle coppie. La tutela della madre e della famiglia deve essere al centro delle politiche comunitarie. I regimi pensionistici non devono punire le donne per il fatto di essere madri.</p>
      <p sl="sk">Negli ultimi anni le differenze tra gli Stati membri si sono ridotte, ma al contempo sono diventate più profonde le differenze all’interno dei singoli Stati membri. Le regioni svantaggiate in particolare, sono meno sviluppate e in più sono anche quelle che subiscono maggiormente i cambiamenti demografici, nello specifico l’invecchiamento della popolazione e la migrazione. Non essendoci posti di lavoro sufficientemente ben remunerati, i lavoratori qualificati partono alla volta delle grandi città. La massiccia concentrazione delle attività economiche nelle capitali corrode l’equilibrio economico, sociale e ambientale, provocando una diminuzione della popolazione nelle aree rurali e spesso la mancanza di infrastrutture di base necessarie allo sviluppo.</p>
      <p sl="sk">Ho votato a favore della relazione dell’onorevole Castex sul futuro demografico; questa è una relazione importante. Dobbiamo comprendere che lo sviluppo demografico è una componente fondamentale di ogni politica, a medio o a lungo termine.</p>
    </intervention>
    <intervention id="4-163" speaker_id="4461" name="Luís QUEIRÓ" is_mep="True" mode="written" nationality="Portugal" birth_date="02-07-1953" birth_place="Coimbra" p_group="Group of the European People's Party (Christian Democrats) and European Democrats" m_state="PT">
      <p sl="pt">Il rinnovamento della popolazione europea è un fattore fondamentale nel garantire un equilibrio tra i più giovani e gli anziani nonché nell’aumentare la popolazione in età lavorativa. Le conseguenze dell’attuale diminuzione del tasso di natalità e dell’aumento dell’aspettativa di vita saranno un incremento del tasso di dipendenza anziani e il declino nella popolazione in età da lavoro. È pertanto essenziale che si agisca al fine di promuovere il rinnovamento demografico che garantirà un’Europa maggiormente produttiva e progredita con un livello elevato di sicurezza e solidarietà sociale tra le generazioni.</p>
      <p sl="pt">Occorre sviluppare le nostre politiche affinché incoraggino il rinnovamento continuo della popolazione europea e garantiscano la competitività economica duratura, tutelando al contempo il modello sociale europeo.</p>
      <p sl="pt">Non possiamo ignorare un altro aspetto della questione che è connesso al fatto che l’Europa è una meta per consistenti flussi migratori, poiché tali popolazioni contribuiscono costantemente all’aumento delle nascite. La combinazione della questione demografica con la questione migratoria crea dei potenziali rischi e non possiamo semplicemente contare su questi popoli per il rinnovamento demografico. Pertanto, desidero evidenziare le misure intese a incoraggiare le nascite, associate a politiche adeguate in materia di istruzione e formazione nonché relative alla solidarietà tra le generazioni, con l’obiettivo di arrestare il declino demografico europeo.</p>
    </intervention>
    <intervention id="4-164" speaker_id="4274" name="Olle SCHMIDT" is_mep="True" mode="written" nationality="Sweden" birth_date="22-07-1949" birth_place="Skärv" p_group="Group of the Alliance of Liberals and Democrats for Europe" m_state="SE">
      <p sl="sv">La sfida demografica che si trova dinanzi all’Europa è di proporzioni enormi. È un argomento perfettamente adatto alla discussione a livello europeo, di cui mi sono io stesso occupato quale autore di un parere sulla flessicurezza. Tuttavia, una condizione essenziale è che il punto di inizio della discussione sia che molte delle misure proposte, quali un’età pensionabile più avanzata, una politica familiare prudente, buone condizioni per il congedo parentale, e così via, rientrino nel principio di sussidiarietà. Numerose proposte nella vasta gamma di soluzioni, per non dire di più, che vengono citate nella relazione sono sperimentate e hanno funzionato in Svezia. Tuttavia, ciò non significa che funzioneranno allo stesso modo anche in altri luoghi d’Europa.</p>
      <p sl="sv">Il problema fondamentale con la relazione dell’onorevole Castex non è quindi l’intenzione, ma che molto di quello di cui si parla è riconducibile a politiche che dovrebbero essere gestite dagli Stati membri, a volte a livello municipale. Pertanto, ho votato a favore degli emendamenti che sottolineano il principio di sussidiarietà e mi sono astenuto dal voto finale.</p>
    </intervention>
    <intervention id="4-165" speaker_id="23787" name="Czesław Adam SIEKIERSKI" is_mep="True" mode="written" nationality="Poland" birth_date="08-10-1952" birth_place="Stopnica" p_group="Group of the European People's Party (Christian Democrats)" m_state="PL">
      <p sl="pl">Abbiamo adottato un’importante relazione sul futuro demografico dell’Europa. Consentire ai cittadini di vivere più a lungo rappresenta di certo un risultato per gli Stati membri dell’Unione. Tuttavia, ciò conduce anche al graduale invecchiamento della popolazione. Nel lungo periodo, tale situazione può solo compromettere l’equilibrio tra la popolazione produttiva e coloro che hanno passato quella fase. È una minaccia alla solidarietà tra le generazioni, poiché un numero di persone attive a livello professionale inferiore a quello attuale, comporterà la continua crescita del costo dei sussidi, le indennità, le pensioni, l’assistenza e i servizi sanitari per coloro che non lavorano.</p>
      <p sl="pl">Viene richiesto inoltre un intervento inteso a prolungare il periodo di attività professionale e ad accrescere il tasso di natalità al fine di risolvere la situazione attuale, nonché programmi per una completa integrazione degli immigrati.</p>
      <p sl="pl">La modernizzazione tecnica e l’introduzione della tecnologia dell’informazione sul posto di lavoro garantiranno che l’impiego sia più efficiente e produttivo. Ciò contribuirà in modo significativo a migliorare la situazione.</p>
      <p sl="pl">Bisognerebbe inoltre prestare attenzione ai flussi migratori dalle zone rurali alle aree urbane, e al capitale umano nascosto nelle zone rurali, in particolare nei paesi meno sviluppati.</p>
      <p sl="pl">La demografia è una delle sfide fondamentali per l’Unione europea, in particolare nel contesto della significativa sovrappopolazione in altre parti del mondo.</p>
    </intervention>
    <intervention id="4-166" speaker_id="39022" name="Ewa TOMASZEWSKA" is_mep="True" mode="written" nationality="Poland" birth_date="14-04-1947" birth_place="Płock" p_group="Union for Europe of the Nations Group" m_state="PL">
      <p sl="pl">In considerazione della seria natura del problema demografico che l’Europa deve affrontare, è del tutto appropriato che il Parlamento e la Commissione debbano dedicare del tempo alla questione. Purtroppo, ho ritenuto opportuno non votare a favore della relazione sul tema dell’onorevole Castex in quanto sono stati respinti troppi emendamenti fondamentali.</p>
      <p sl="pl">In particolare, l’approvazione da parte del Parlamento della disposizione che indica la piena accettazione della definizione di famiglia contenuta nella normativa del paese di origine di un immigrato, in caso di conflitto con la normativa del paese ospitante, assieme ai conseguenti obblighi finanziari in caso di poligamia, non possono essere ignorati. Ciò si intromette nelle disposizioni interne degli Stati membri, violando pertanto il principio di sussidiarietà.</p>
    </intervention>
    <intervention id="4-168" speaker_id="28511" name="Bairbre de BRÚN" is_mep="True" mode="written" nationality="United Kingdom" birth_date="10-01-1954" birth_place="Baile Átha Cliath" p_group="Confederal Group of the European United Left - Nordic Green Left" m_state="GB">
      <p sl="ga">Non concordo con nulla di ciò che è scritto nella relazione dell’onorevole Guellec, nondimeno la accolgo positivamente e ho votato a suo favore. Valuto in modo favorevole l’accento che l’onorevole Guellec ha posto su uno sviluppo regionale equilibrato. Non solo deve diminuire il divario tra gli Stati membri ma anche quello all’interno degli Stati membri e tra le regioni. Occorre garantire che l’aumento delle risorse sia finalizzato alla promozione dello sviluppo regionale e ad affrontare l’emarginazione sociale. L’unico modo di occuparsi di una politica di coesione è impiegarla quale strumento per l’attuazione della strategia di Lisbona.</p>
    </intervention>
    <intervention id="4-169" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">Nonostante la presente relazione contenga alcuni aspetti che, benché moderati, riteniamo positivi, non affronta con efficacia le importanti questioni dei finanziamenti.</p>
      <p sl="pt">Un esempio di tale compromesso è l’approccio adottato riguardo alle risorse finanziarie comunitarie necessarie per una politica di coesione efficace. Nei considerando, la relazione riconosce che “occorre garantire in futuro una maggiore dotazione finanziaria a favore della politica di coesione per affrontare le nuove sfide che si presenteranno” (se ciò sia realmente connesso alla coesione è una questione separata che non è ancora stata chiarita). Tuttavia, negli articoli, o in altre parole nella vera proposta, la relazione allude semplicemente a un’ambigua necessità di rafforzare la politica di coesione, per la quale dovrebbero essere stanziate risorse finanziarie “sufficienti”.</p>
      <p sl="pt">Purtroppo, gli emendamenti che abbiamo presentato sono stati respinti. Tali emendamenti avevano lo scopo, per esempio, di riconoscere l’esistenza di paesi e regioni che sono in disaccordo con l’Unione europea, di evitare l’impiego della politica di coesione per altri fini, in particolare per il finanziamento degli obiettivi contenuti nella strategia di Lisbona, che sarebbe contrario alla coesione, di riconoscere la necessità di aumentare le risorse finanziarie comunitarie per la coesione, di imporre condizioni sugli aiuti comunitari alle imprese affinché vengano scoraggiate le delocalizzazioni, di sottolineare la necessità di adottare misure permanenti con finanziamenti adeguati per le regioni più lontane e di riconoscere il ruolo della pesca nella coesione.</p>
    </intervention>
    <intervention id="4-170" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Accolgo positivamente la relazione dell’onorevole Ambroise Guellec sulla quarta relazione sulla coesione economica e sociale della Commissione. I risultati indicano chiari progressi nel miglioramento della coesione economica e sociale nell’Unione europea. Tuttavia, le scoperte dell’aumento delle disuguaglianze in un certo numero di Stati membri, in particolare tra le capitali e le zone rurali, dimostrano la necessità di proseguire in questo obiettivo della politica al fine di cercare di ridurre le differenze all’interno e tra molteplici regioni dell’Unione europea.</p>
    </intervention>
    <intervention id="4-171" speaker_id="28178" name="Miroslav MIKOLÁŠIK" is_mep="True" mode="written" nationality="Slovakia" birth_date="11-09-1952" p_group="Group of the European People's Party (Christian Democrats)" m_state="SK">
      <p sl="sk">La politica di coesione contribuisce a risolvere i problemi quali i cambiamenti demografici, la migrazione dalle zone rurali alle aree urbane, la segregazione o i cambiamenti climatici. Tali sfide possono essere affrontate unicamente se la politica di coesione resta una politica comunitaria. Questo è il motivo per cui ho dato senza alcun dubbio il mio sostegno alla relazione. Possiamo verificare quanto benefica sia tale politica se osserviamo i paesi che in passato hanno ricevuto sostegno dal Fondo di coesione.</p>
      <p sl="sk">La Grecia, la Spagna, il Portogallo e l’Irlanda hanno registrato una forte crescita. Un simile contributo dovrebbe essere disponibile per i nuovi Stati membri. Come chiunque altro che sia cresciuto e abbia vissuto in una regione più lontana, sono consapevole che esistono evidenti disuguaglianze tra le regioni, persino all’interno delle singole regioni, che a volte sono anche maggiori tra i singoli paesi: disuguaglianze negli standard di vita, nel numero di posti di lavoro disponibili, nel reddito e nelle opportunità di istruzione. Questa è la ragione per cui sottolineo l’esistenza di una reale necessità di ridurre la disparità tra le regioni accessibili a livello territoriale e le regioni che affrontano svantaggi strutturali. Ritengo che una soluzione sia rendere prioritarie le politiche che diminuirebbero la pressione sulle capitali e sosterrebbero lo sviluppo delle città secondarie. Occorre sostenere lo sviluppo delle aree rurali, in cui le città piccole e di medie dimensioni svolgono un ruolo importante. È inoltre necessario destinare i finanziamenti ai progetti volti a rendere ogni regione attraente in sé. Appoggio la relazione in quanto so che la politica di coesione è la giusta risposta a molte sfide demografiche.</p>
    </intervention>
    <intervention id="4-172" speaker_id="1073" name="Cristiana MUSCARDINI" is_mep="True" mode="written" nationality="Italy" birth_date="06-11-1948" birth_place="Cannobio " p_group="Group of the European People's Party (Christian Democrats)" m_state="IT">
      <p sl="it">Signor Presidente, onorevoli colleghi, la coesione ha costituito nel passato uno dei pilastri delle politiche comunitarie, espressione di un principio di solidarietà che ha contraddistinto e accompagnato la crescita economica nell’Unione europea.</p>
      <p sl="it">Per molti paesi e regioni europee è stata una storia fatta di successi economici; in alcuni casi si è parlato perfino di miracolo e, grazie alla buona applicazione delle politiche di coesione, molti nostri cittadini hanno migliorato il loro tenore di vita.</p>
      <p sl="it">Nell’Europa a 27 con forti differenze economiche e sociali il ruolo della coesione è ancora più importante. I primi effetti degli aiuti economici comunitari cominciano a vedersi anche in alcune delle regioni in ritardo di sviluppo anche se, a causa di un PIL pro capite di partenza assai basso, la convergenza economica potrà essere valutata in un quadro di lungo periodo.</p>
      <p sl="it">Nel prossimo futuro, ma forse già oggi, gli scenari di confronto saranno differenti e la politica di coesione dovrà quindi confrontarsi con nuove e diverse sfide con un forte impatto territoriale, come i cambiamenti demografici, la concentrazione e la nuova dimensione urbana, le ondate migratorie, l’approvvigionamento energetico e i cambiamenti climatici.</p>
      <p sl="it">Dichiarando il mio voto favorevole alla relazione invito la Commissione e i governi nazionali a individuare ed elaborare una progettualità comune per affrontare con il dovuto dinamismo e l’adeguata cooperazione tali problematiche.</p>
    </intervention>
    <intervention id="4-173" speaker_id="28583" name="Athanasios PAFILIS" is_mep="True" mode="written" nationality="Greece" birth_date="08-11-1954" birth_place="Pitsio Fthiotidas" p_group="Confederal Group of the European United Left - Nordic Green Left" m_state="GR">
      <p sl="el">L’obiettivo della coesione economica e sociale è di creare un’illusione tra i lavoratori affinché possa essere colmato il divario nelle disuguaglianze sociali e regionali, e che gli standard di vita dei lavoratori nei paesi e nelle regioni differenti dalla media comunitaria possano essere aumentati.</p>
      <p sl="el">La legge della crescita impari nel capitalismo è, tuttavia, inflessibile. Tali disparità sono persino in aumento; il povero diventa più povero e il ricco più ricco. È questo che i lavoratori devono sopportare ogni giorno.</p>
      <p sl="el">A fronte del carico imposto dalle restaurazioni capitaliste e dell’attacco frontale ai diritti dei lavoratori, tuttavia, anche l’utilizzo orale di tali parole tende a scomparire, e con esso la disposizione misera del bilancio comunitario.</p>
      <p sl="el">Nella terza fase di attuazione della strategia di Lisbona, tutte le politiche devono essere sostituite con la parola magica imperialista “concorrenza”. Ciò condurrà alla concorrenza tra Stati, regioni e lavoratori, in cui dominerà la legge della giungla.</p>
      <p sl="el">La risoluzione si limita a belle dichiarazioni e pii desideri che non sfiorano l’essenza del problema. Solo le lotte dei lavoratori, la disobbedienza e l’insubordinazione alle politiche comunitarie impopolari e contro i lavoratori possono ribaltare la tendenza al peggioramento delle condizioni di vita della classe lavoratrice. Tale tendenza adesso diventa persino più evidente nei paesi maggiormente sviluppati.</p>
    </intervention>
    <intervention id="4-174" speaker_id="4461" name="Luís QUEIRÓ" is_mep="True" mode="written" nationality="Portugal" birth_date="02-07-1953" birth_place="Coimbra" p_group="Group of the European People's Party (Christian Democrats) and European Democrats" m_state="PT">
      <p sl="pt">La politica di coesione è uno dei marchi commerciali distintivi dell’Unione europea, uno dei suoi importanti successi nonché una delle principali attrattive della nostra comunità. L’idea che sia giusto e necessario garantire un livello identico di sviluppo in tutta l’Unione europea è un concetto che non dobbiamo abbandonare e i cui risultati positivi sono da celebrare.</p>
      <p sl="pt">Tuttavia, non tutto ha avuto esiti positivi in questo settore. In primo luogo, è fondamentale che i fondi di coesione vengano integrati in misura crescente con altri programmi di finanziamento al fine di garantire che i benefici di tali fondi non vengano persi in assenza di un investimento parallelo nelle politiche finalizzate direttamente alle fasi più avanzate di sviluppo. A volte occorre compiere passi maggiormente impegnativi, altrimenti rimarremo sempre indietro.</p>
      <p sl="pt">In secondo luogo, è preoccupante che stiamo assistendo a un processo costante di ritiro nel governo portoghese in termini di garanzie di accesso paritario ai servizi di base nel suo territorio. Che senso ha chiedere coesione a livello comunitario se tale coesione è assente dalle politiche nazionali, con i cittadini delle regioni meno sviluppate che vengono abbandonati non in nome di un’idea di sviluppo, ma di una semplice prospettiva basata sul profitto dello stanziamento delle risorse? Assolutamente nessuno.</p>
    </intervention>
    <intervention id="4-176" speaker_id="28511" name="Bairbre de BRÚN" is_mep="True" mode="written" nationality="United Kingdom" birth_date="10-01-1954" birth_place="Baile Átha Cliath" p_group="Confederal Group of the European United Left - Nordic Green Left" m_state="GB">
      <p sl="ga">Non concordo con tutto ciò che è scritto nella relazione Gisela Kallenbach, ma nonostante ciò la accolgo con favore. Valuto positivamente in particolare l’accento posto dall’onorevole Kallenbach sul rafforzamento del ruolo delle autorità urbane locali. Lo sviluppo sostenibile delle aree urbane è estremamente impegnativo nel XXI secolo e il quadro presentato dalla collega oggi può aiutarci ad affrontare questa sfida.</p>
    </intervention>
    <intervention id="4-177" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">La presente relazione sul seguito dell’Agenda territoriale e della Carta di Lipsia contiene aspetti che riteniamo importanti.</p>
      <p sl="pt">Tuttavia, si deve sottolineare che il reale contenuto della dimensione territoriale della politica di coesione è ancora da definire, con l’adozione di un Libro verde in materia programmato per il prossimo settembre.</p>
      <p sl="pt">Benché molti degli obiettivi citati sinora siano da accogliere favorevolmente e che tutto abbia un senso, per esempio lo sviluppo di un sistema urbano policentrico equilibrato e la creazione di un nuovo partenariato tra città e campagna e la garanzia di parità di accesso all’infrastruttura, la protezione del patrimonio naturale e culturale, la garanzia di spazi pubblici di alta qualità e la modernizzazione degli alloggi esistenti e dell’arredo urbano, il rafforzamento dell’economia locale e della politica locale per il mercato del lavoro nonché la garanzia di un’attiva politica di istruzione e formazione per bambini e giovani, desideriamo sottolineare che:</p>
      <p sl="pt">la gestione e la pianificazione del territorio devono essere responsabilità di ciascuno Stato membro;</p>
      <p sl="pt">le nuove priorità devono ricevere nuove risorse finanziarie;</p>
      <p sl="pt">la dimensione territoriale non deve essere in contrasto o indebolire la coesione economica e sociale, in altre parole la riduzione delle disparità tra i livelli di sviluppo delle diverse regioni e l’incoraggiamento delle regioni più svantaggiate che sono in condizioni di arretratezza.</p>
    </intervention>
    <intervention id="4-178" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Ho votato a favore della relazione dell’onorevole Gisela Kallenbach “sul seguito dell’Agenda territoriale e della Carta di Lipsia”. Abbiamo bisogno di maggiore sensibilità per la dimensione territoriale e urbana delle politiche comunitarie. Nel rafforzare la cooperazione tra aree urbane e rurali e nell’attuazione di strategie efficaci che mirano a uno sviluppo spaziale sostenibile possiamo riuscire con successo.</p>
    </intervention>
  </section>
  <section id="creitem16" title="6. Correzioni e intenzioni di voto: vedasi processo verbale"/>
  <section id="creitem17" title="7. Approvazione del processo verbale della seduta precedente: vedasi processo verbale"/>
  <section id="creitem18" title="8. Comunicazione delle posizioni comuni del Consiglio: vedasi processo verbale"/>
  <section id="creitem19" title="9. Discussione su casi di violazione dei diritti umani, della democrazia e dello Stato di diritto (discussione)"/>
  <section id="creitem20" title="9.1. Timor orientale">
    <intervention id="4-186" speaker_id="1838" name="Gérard ONESTA" is_mep="True" mode="spoken" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="it">L’ordine del giorno reca la discussione su sei proposte di risoluzione su Timor orientale .</p>
    </intervention>
    <intervention id="4-187" speaker_id="28387" name="Janusz ONYSZKIEWICZ" is_mep="True" mode="spoken" nationality="Poland" birth_date="18-12-1937" birth_place="Lwów" p_group="Group of the Alliance of Liberals and Democrats for Europe" m_state="PL">
      <p sl="pl">autore. – Signor Presidente, stiamo assistendo a un’altra crisi nel Timor orientale, che non può essere risolta senza il coinvolgimento e la cooperazione delle autorità dello stesso paese. Queste ultime devono provocare lo scioglimento di tutti i gruppi paramilitari e il disarmo dei civili. È necessario sciogliere anche i gruppi criminali armati e i responsabili degli attentati alle persone più influenti del paese devono essere portati a giudizio. Tutte le forze politiche, quelle al potere e quelle all’opposizione, devono astenersi dall’uso illegale della forza.</p>
      <p sl="pl">Gli avvenimenti recenti indicano una forte probabilità che il Timor orientale diventi ancora un altro paese in cui le istituzioni principali non funzioneranno più. Può essere considerato a tutti gli effetti uno Stato fallito. Siamo tutti ben consapevoli della minaccia che incombe su tali Stati e sono certo di non dover fare alcun esempio, ma consentitemi di citare la Somalia.</p>
      <p sl="pl">In considerazione del ruolo che ha svolto nella creazione dello Stato del Timor orientale e del suo coinvolgimento prolungato in esso, la comunità internazionale non può consentire che una simile triste prospettiva diventi una realtà. L’impegno dell’Unione europea inteso a sostenere le forze democratiche e le istituzioni resta fondamentale. Nella sua missione, il Parlamento dovrebbe valutare l’efficacia di tale sostegno.</p>
    </intervention>
    <intervention id="4-188" speaker_id="31123" name="Pedro GUERREIRO" is_mep="True" mode="spoken" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">autore . – Come sottolineato nella proposta di risoluzione del nostro gruppo, attualmente è fondamentale esprimere la nostra solidarietà con la popolazione di Timor orientale e condannare gli attentati al Presidente della Repubblica e al Primo Ministro del paese. Desideriamo sottolineare che tali attacchi possono solo accrescere l’instabilità della situazione politica di Timor orientale, creata dagli eventi del 2006 e 2007 e conservata dal processo politico conseguente le recenti elezioni politiche nel paese. Chiediamo un’indagine approfondita, nel quadro giuridico e costituzionale del paese, intesa a identificare e processare i principali responsabili degli attentati in questione. Dobbiamo prestare particolare attenzione ad alcune manovre che, alla luce di tali eventi, possono mirare a giustificare un’ulteriore interferenza esterna e minacciare l’indipendenza e la sovranità di Timor orientale.</p>
      <p sl="pt">Pertanto, respingiamo la risoluzione comune del Parlamento europeo che, tra gli altri aspetti, tenta di ignorare tutte le interferenze esterne che hanno provato a condizionare e plasmare le libere scelte della popolazione di Timor orientale. Inoltre, con il tentativo di assemblare tutto assieme, cerca di esimere dalla responsabilità i principali responsabili e mandanti della violenza e della destabilizzazione della situazione attuale nel paese. Vi è inoltre il tentativo di ignorare il fatto che, al fine di comprendere tale situazione, è fondamentale non dimenticare che il suo popolo è stato vittima del colonialismo, della repressione brutale e della distruzione del suo paese nonché che ha eroicamente conquistato la propria indipendenza e sovranità, in particolare sulle risorse naturali, in un passato piuttosto recente, anche dopo essere stato abbandonato dalla comunità internazionale in un momento decisivo del conflitto.</p>
      <p sl="pt">Nonostante faccia riferimento al rispetto per la sovranità della popolazione del Timor orientale, la presente risoluzione costituisce una base di ingerenza negli affari interni di tale paese. Infatti, assume una posizione che cerca di rappresentare il Timor orientale come uno Stato fallito. Infine, la risoluzione ignora il fatto che la soluzione è politica e si trova esclusivamente nelle mani della popolazione del paese che, in passato, ha dimostrato in modo più che adeguato la propria dignità e coraggio e noi esprimiamo la nostra fiducia nella sua capacità di dichiarare autonomamente il Timor orientale uno Stato sovrano e indipendente.</p>
    </intervention>
    <intervention id="4-189" speaker_id="28306" name="Ana GOMES" is_mep="True" mode="spoken" nationality="Portugal" birth_date="09-02-1954" birth_place="Lisboa" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">autrice . − A nome del gruppo socialista del Parlamento europeo, desidero esprimere la nostra solidarietà con la popolazione del Timor orientale nonché la nostra decisa condanna ai barbari attentati contro le istituzioni democraticamente elette del Presidente e del Primo Ministro del paese.</p>
      <p sl="pt">Desidero inoltre chiedere un’indagine indipendente, come richiesto nella proposta di risoluzione presentataci che sosteniamo, al fine di scoprire i responsabili degli attentati, che cosa rappresentano e che cosa è mancato nel sistema di sicurezza del Timor orientale, al suo interno e a livello internazionale in modo particolare.</p>
      <p sl="pt">Ritengo che tale episodio indichi che la comunità internazionale debba compiere ulteriori sforzi intesi a rafforzare le istituzioni del Timor orientale e, nello specifico, apportare cambiamenti al sistema di sicurezza, che è stato chiamato in causa anche nella crisi del 2006.</p>
      <p sl="pt">Devono essere considerate inoltre le questioni relative alla giustizia, al rispetto della giustizia, della legge e dell’ordine pubblico. In tale contesto, deve essere detto che i tentativi di una riconciliazione nazionale con i gruppi di ribelli possono aver trasmesso un segnale negativo e controproducente di impunità che ha condotto i ribelli a portare a compimento questo attentato miserabile.</p>
      <p sl="pt">Il Timor orientale non è uno Stato fallito e non ha alcuna somiglianza con la Somalia, alla quale l’onorevole Onyszkiewicz ha tentato di associarlo, ma è un paese che ha conquistato eroicamente la sua indipendenza, nonostante il silenzio della comunità internazionale, e il suo popolo ha già dimostrato in numerose occasioni il proprio impegno nella democrazia. La popolazione lo ha dimostrato ancora una volta in modo esemplare nelle elezioni presidenziali e politiche che si sono tenute lo scorso anno, e durante le quali ho avuto l’onore di condurre questa missione parlamentare.</p>
      <p sl="pt">La comunità internazionale ha adesso la responsabilità di esprimere il proprio sostegno al Timor orientale, di coordinare tale sostegno, cosa che evidentemente non ha fatto relativamente al sistema di sicurezza, e di risolvere le questioni fondamentali della struttura statale di Timor orientale. In termini di segnali inviati dalla popolazione del paese, non vi è alcun dubbio che desideri la democrazia e lo Stato di diritto.</p>
    </intervention>
    <intervention id="4-190" speaker_id="24087" name="Marcin LIBICKI" is_mep="True" mode="spoken" nationality="Poland" birth_date="02-02-1939" birth_place="Poznań" p_group="Union for Europe of the Nations Group" m_state="PL">
      <p sl="pl">autore. – Signor Presidente, il Timor orientale ha di recente conquistato la propria indipendenza lottando per la sua identità cattolica. La guerra di indipendenza è stata sanguinosa ed ha comportato una pesante perdita di vite umane. Il Presidente del Timor orientale è stato insignito del Premio Nobel per la pace. Questo è un altro motivo affinché la comunità internazionale contribuisca a ripristinare l’ordine nel paese. Concordo appieno con l’onorevole Gomes sul fatto che questo paese si stesse sviluppando adeguatamente e soddisfacendo tutti gli standard necessari a un suo corretto funzionamento. Adesso la guerra sta distruggendo tali standard nonché l’ordine interno.</p>
      <p sl="pl">Ritengo si debba ritornare sulle proposte formulate qualche tempo fa da Lech Kaczyński, Presidente della Polonia, e ripetute dal Presidente Sarkozy, che prevedono l’istituzione di una forza militare europea in grado di intervenire qualora necessario. A meno che non abbiamo la capacità di intervenire, dovremmo continuare ad incontrarci sempre qui per le discussioni dei giovedì e non mettere in pratica nulla.</p>
    </intervention>
    <intervention id="4-191" speaker_id="5570" name="José RIBEIRO E CASTRO" is_mep="True" mode="spoken" nationality="Portugal" birth_date="24-12-1953" birth_place="Lisboa" p_group="Group of the European People's Party (Christian Democrats) and European Democrats" m_state="PT">
      <p sl="pt">autore . – Signor Presidente, onorevoli colleghi, esiste una poesia di Ruy Cinatti che mi è venuta in mente in cui si legge: “Forse saremo sconfitti o assediati, ma solo uniti”.</p>
      <p sl="pt">Purtroppo, l’11 febbraio, è ritornata la crisi nel Timor orientale, ancora una volta per colpa delle stesse persone responsabili della crisi di due anni fa. Ciò ci induce a formulare domande relative al ritorno di coloro che comprometterebbero la stabilità del paese e sulla gravità dell’attentato che ha ferito gravemente, e avrebbe persino potuto uccidere, il Presidente della repubblica, José Ramos-Horta, e che ha colpito, fortunatamente senza conseguenze personali, il Primo Ministro, Xanana Gusmão.</p>
      <p sl="pt">La violenza e la distruzione del normale funzionamento delle istituzioni ha nuovamente svelato i fallimenti di un paese con la storia e le situazioni del Timor orientale, che ha lottato coraggiosamente e che sta lottando per l’indipendenza, la democrazia e il progresso.</p>
      <p sl="pt">Chiunque abbia sostenuto il Timor orientale dall’inizio non può non sentirsi triste per quest’incidente che condanniamo con vigore. Auspichiamo che il Presidente Ramos-Horta si ristabilisca completamente e chiediamo un’indagine approfondita su quanto accaduto e sulla risposta necessaria a questo.</p>
      <p sl="pt">Purtroppo, le forze internazionali hanno agito lentamente, ad eccezione della GNR portoghese (la guardia repubblicana nazionale). Esistono inoltre mancanze evidenti nello Stato di diritto del Timor orientale che non funziona pienamente e che in realtà non ha mai funzionato. Il Timor orientale necessita di ricostruire il nucleo centrale del proprio sistema di sicurezza al fine di garantire l’ordine pubblico.</p>
      <p sl="pt">La comunità internazionale deve assistere il popolo del Timor orientale in tali azioni. Non è uno Stato fallito, ma è uno Stato con alcuni difetti che dobbiamo aiutare.</p>
      <p sl="pt">Tuttavia, la principale responsabilità incombe ovviamente alla popolazione di Timor orientale che deve tentare di raggiungere un compromesso trasversale per una pace duratura e il rispetto dello Stato di diritto nonché delle decisioni della magistratura, senza esitazione, senza prevaricazione e senza compiacenza. È già riuscita a raggiungere un accordo su quello che potremmo chiamare il consenso nazionale per quanto riguarda il vero cuore del funzionamento dello Stato.</p>
      <p sl="pt">È a tale consenso che Ruy Cinatti si riferiva nella sua poesia, che è la necessità più urgente per il Timor orientale. Quale risultato, onorevoli colleghi, occorre aiutare la popolazione del paese ad aiutare se stessa e rendere il proprio paese più forte.</p>
    </intervention>
    <intervention id="4-192" speaker_id="28409" name="Raül ROMEVA i RUEDA" is_mep="True" mode="spoken" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="es">autore . – Signor Presidente, ritengo che il Timor orientale sia un esempio dei posti in cui possono svolgersi, e bene, i processi di autodeterminazione. Sarebbe infatti una buona idea se qualcuno dei nostri amici, Spagna compresa, seguissero l’esempio del Portogallo e si assumessero le loro responsabilità in termini di eredità delle ex colonie, come nel caso del Sahara occidentale.</p>
      <p sl="es">Tuttavia, è ovvio che tutti questi esempi non sono problemi semplici, tantomeno producono risultati immediati. Si dovrebbe fare riferimento alle difficoltà che attraversa il Timor orientale in cui, a seguito delle elezioni pacifiche svoltesi pochi mesi fa, esistono ancora molti tumulti, tra cui un attentato alla vita del Presidente Ramos Horta. Al riguardo desidero aggiungere i miei migliori auguri a quelli già inviati da quest’Assemblea di una rapida guarigione, anche al Primo Ministro Xanana Gusmão.</p>
      <p sl="es">Nessuno, credo, si opporrà alla volontà di raggiungere un accordo, come dimostrato dal Presidente Ramos Horta, tra gli altri, e sono sicuro che persino dopo l’attentato contro di lui, il Presidente compirà ogni sforzo necessario per trovare un accordo politico tra le fazioni opposte al fine di attenuare le divergenze in un modo democratico e non violento.</p>
      <p sl="es">Per questo motivo, tuttavia, la comunità internazionale deve impegnarsi completamente, e il mandato dell’ONU deve essere rinnovato, come suggerito da alcuni paesi. Deve comunque essere rinnovato fino al 2012 e ogni volta a seconda delle necessità e le richieste del governo di Timor orientale e delle forze democratiche.</p>
      <p sl="es">La presenza dell’ONU in loco dovrebbe inoltre rispecchiare le necessità del paese ed essere modificata non soli in termini di ricostruzione e nell’occuparsi dei bisogni primari, ma anche in termini di capacità di agire in modo preventivo e reagire alle violenze.</p>
      <p sl="es">Infine, l’Unione europea deve inviare una delegazione a Dili quanto prima e il Parlamento concludere accordi per una delegazione di osservatori intesa a sostenere le forze democratiche nel paese, e a valutare l’impegno e l’efficacia attuali dell’assistenza comunitaria.</p>
    </intervention>
    <intervention id="4-193" speaker_id="28424" name="Tunne KELAM" is_mep="True" mode="spoken" nationality="Estonia" birth_date="10-07-1936" birth_place="Taheva" p_group="Group of the European People's Party (Christian Democrats)" m_state="EE">
      <p sl="en">a nome del gruppo PPE-DE . – Signor Presidente, il Timor orientale non è di certo uno Stato fallito. Tuttavia, il fatto che l’11 febbraio 2008 il Presidente e il Primo Ministro democraticamente eletti siano stati vittime di un attentato alle loro vite è la dimostrazione di quanto possa essere fragile una giovane democrazia.</p>
      <p sl="en">Desidero fare tre osservazioni. Primo, siamo veramente preoccupati della mancanza di puntualità e di una reazione efficace a questi attacchi da parte dell’UNPOL e di altre forze internazionali.</p>
      <p sl="en">Secondo, l’Unione europea ha la responsabilità di assistere le istituzioni democratiche del Timor orientale e di consolidare il sistema dello Stato di diritto nel paese. La proposta di risoluzione sottolinea correttamente che è urgente la necessità di raggiungere un accordo nazionale sulle questioni essenziali della democrazia.</p>
      <p sl="en">Terzo, l’Unione europea, in totale cooperazione con l’ONU, deve contribuire alla riforma del settore della sicurezza nel Timor orientale che, dopo tutto, non è poi così lontano da noi come sembra, e l’onorevole Gomes ne è un’ottima prova.</p>
    </intervention>
    <intervention id="4-194" speaker_id="4242" name="Karin SCHEELE" is_mep="True" mode="spoken" nationality="Austria" birth_date="22-07-1968" birth_place="Baden" p_group="Socialist Group in the European Parliament" m_state="AT">
      <p sl="de">a nome del gruppo PSE . – Signor Presidente, desidero unire la mia voce alle espressioni di solidarietà nei confronti del Presidente del Timor orientale gravemente ferito, nonché nei confronti della popolazione del paese che ha lottato per molto tempo per l’indipendenza e per i propri diritti. Il Parlamento europeo condanna il tentato omicidio del Presidente Ramos-Horta nel modo più deciso. Gli attentati sono stati perpetrati dopo che il Presidente ha cercato di raggiungere una soluzione negoziata con i ribelli.</p>
      <p sl="de">Poiché l’avvicendarsi preciso degli eventi è tuttora poco chiaro, chiediamo un’indagine approfondita e rigorosa sull’attentato alla sua vita nonché un’inchiesta sul fallimento del sistema di sicurezza. Accogliamo positivamente l’indagine congiunta delle Nazioni Unite e della polizia di Timor orientale che è già stata avviata. Sollecitiamo un divieto per tutti i gruppi paramilitari e le bande armate nonché maggiori risorse finanziarie da offrire quale sostegno alle riforme del settore della sicurezza di cui il paese necessita.</p>
    </intervention>
    <intervention id="4-195" speaker_id="28391" name="Zdzisław Zbigniew PODKAŃSKI" is_mep="True" mode="spoken" nationality="Poland" birth_date="18-10-1949" birth_place="Guzówka" p_group="Group of the European People's Party (Christian Democrats) and European Democrats" m_state="PL">
      <p sl="pl">a nome del gruppo UEN . – La proposta di risoluzione del Parlamento europeo sul Timor orientale è del tutto adeguata. Spiega la situazione tragica della popolazione del paese e la mancanza di potere delle autorità nazionali, le istituzioni internazionali e le forze per il mantenimento della pace. Il conflitto interno continua ancora, nonostante i numerosi sforzi e il consistente aiuto internazionale. Le persone muoiono, i mezzi di sostentamento vengono distrutti e il patrimonio culturale danneggiato. La povertà diffusa affligge l’80% della popolazione, oltre alla disoccupazione, il disincanto e l’analfabetismo. Tutto ciò si ripercuote negativamente sulle persone, causando disperazione e provocando la rivolta.</p>
      <p sl="pl">La popolazione del Timor orientale desidera vivere in pace e armonia; desidera lavorare, apprendere e sviluppare la sua economia. Affinché questo accada, è necessario rafforzare le autorità democratiche del paese, nonché aumentare l’assistenza delle istituzioni internazionali. Pertanto, gli autori della presente risoluzione chiedono giustamente che al paese venga garantito sostegno politico, tecnico e finanziario. Ricordano inoltre che l’Unione europea e gli Stati Uniti si sono entrambi impegnati pubblicamente a sostenere l’indipendenza, la democrazia e i governi basati sullo Stato di diritto. Il gruppo Unione per l’Europa delle nazioni approverà la presente risoluzione.</p>
    </intervention>
    <intervention id="4-196" speaker_id="24029" name="Koenraad DILLEN" is_mep="True" mode="spoken" nationality="Belgium" birth_date="06-11-1964" birth_place="Mortsel" p_group="Non" m_state="BE">
      <p sl="nl">Signor Presidente, alcuni dei miei colleghi si sono già occupati del fatto che non è esagerato dichiarare che a seguito degli attentati al Presidente Ramos Horta, il Timor orientale è nuovamente entrato in una fase critica. Lo ripeterò, perché chi non ricorda le immagini dello scorso anno, a seguito della nomina di Gusmão, delle centinaia di abitazioni e di alcuni palazzi governativi in fiamme?</p>
      <p sl="nl">Una forza internazionale è dunque probabilmente necessaria al fine di affrontare la crisi attuale. Tuttavia, così facendo, di certo non deve dare l’impressione che il governo necessiti di soldati stranieri per proteggersi dal suo stesso popolo. Una forza straniera può mantenere la stabilità con mezzi militari nel breve termine, ma nel lungo periodo deve essere la stessa popolazione del Timor orientale ad assicurarsi il proprio futuro. Al fine di garantire la stabilità politica, la democrazia e il rispetto per i diritti umani nel lungo termine, hanno bisogno in primo luogo di mezzi di informazione affidabili e indipendenti, di una forza di polizia rinnovata e di un sistema giudiziario solido.</p>
    </intervention>
    <intervention id="4-197" speaker_id="28280" name="Filip KACZMAREK" is_mep="True" mode="spoken" nationality="Poland" birth_date="22-11-1966" birth_place="Poznań" p_group="Group of the European People's Party (Christian Democrats)" m_state="PL">
      <p sl="pl">Signor Presidente, il Timor orientale è ampiamente considerato l’esempio di maggiore successo di un processo di trasformazione nella storia delle Nazioni Unite. Tuttavia, il paese sembra aver dimenticato i sacrifici compiuti nel corso della sua guerra di indipendenza per porre fine alla brutale occupazione da parte dell’Indonesia degli ultimi 24 anni, nonché la gioia con cui ha celebrato l’indipendenza. Meno di sei anni dopo aver ottenuto tale indipendenza, tuttavia, il Timor orientale si trova adesso sull’orlo del caos. La transizione alla democrazia e all’indipendenza non è mai facile. Non è la fine di un percorso ma solo l’inizio. Una cosa è comunque certa, ossia che la violenza non può mai essere e non è mai stata il modo in cui affrontare i problemi. Questo deve essere chiarito. Il modo di risolvere i problemi è attraverso il dialogo, il pluralismo politico, il rafforzamento delle istituzioni democratiche quali il parlamento, un sistema giudiziario indipendente e governi che operino guidati da leader democraticamente eletti.</p>
      <p sl="pl">Chiedo al Consiglio e alla Commissione europea di garantire quanto più possibile che gli aiuti stanziati per il Timor orientale a titolo del 10° Fondo europeo di sviluppo vengano dedicati al rafforzamento della democrazia.</p>
    </intervention>
    <intervention id="4-198" speaker_id="28377" name="Lidia Joanna GERINGER de OEDENBERG" is_mep="True" mode="spoken" nationality="Poland" birth_date="12-09-1957" birth_place="Wrocław" p_group="Group of the Progressive Alliance of Socialists and Democrats in the European Parliament" m_state="PL">
      <p sl="pl">La ringrazio, signor Presidente. Sono passati 18 mesi dall’ultima risoluzione del Parlamento europeo sul Timor orientale. Il paese è diventato ufficialmente indipendente nel 2002 e, dopo due anni, è scoppiata una guerra civile, provocata da un gruppo di soldati congedati. A seguito dell’attentato al Presidente Ramos Horta dell’11 febbraio di quest’anno, il Timor orientale ha attraversato un’altra crisi politica. È stato dichiarato lo stato di emergenza e richiesto il rafforzamento delle allora 1600 potenti forze di mantenimento della pace.</p>
      <p sl="pl">La crisi politica del Timor orientale è accompagnata da una crisi economica. La disoccupazione è nell’ordine del 80%, e il 40% dei disoccupati vive sotto la soglia di povertà.</p>
      <p sl="pl">Il paese non può essere stabilizzato a meno che tutte le forze politiche non raggiungano un accordo sulle funzioni fondamentali dello Stato. Dobbiamo condannare l’attentato brutale al Presidente e al Primo Ministro e chiedere al governo del Timor orientale di porre fine alla violenza, comprese le attività delle bande. La comunità internazionale, in particolare l’ONU e il Consiglio di Sicurezza, devono sostenere il consolidamento della democrazia. Deve inoltre essere ricordato che il paese ha urgente bisogno di aiuti economici al fine di combattere la povertà e di sviluppare l’amministrazione e le infrastrutture.</p>
    </intervention>
    <intervention id="4-199" speaker_id="1892" name="Carlos COELHO" is_mep="True" mode="spoken" nationality="Portugal" birth_date="20-05-1960" birth_place="Lisboa" p_group="Group of the European People's Party (Christian Democrats)" m_state="PT">
      <p sl="pt">Signor Presidente, signora Commissario, onorevoli colleghi, desidero esprimere il mio sostegno alla proposta di risoluzione comune che condanna gli attentati, nonché congratularmi con le istituzioni del Timor orientale per aver risposto in modo tranquillo alla tragedia e, devo sottolinearlo come hanno fatto gli onorevoli Gomes e Ribeiro e Castro, il Timor orientale non è uno Stato fallito.</p>
      <p sl="pt">È uno Stato che richiede assistenza internazionale, una delegazione della Commissione europea, l’estensione della missione ONU e il sostegno da parte di tutti noi per qualsiasi iniziativa che possa aiutare a promuovere l’unità tra la popolazione del paese, con il rispetto della legge e la condanna della violenza.</p>
    </intervention>
    <intervention id="4-200" speaker_id="photo_generic" name="Meglena Kuneva" is_mep="True" mode="spoken">
      <p sl="en">Membro della Commissione . − Signor Presidente, la Commissione ha condannato nel modo più deciso gli attacchi contro il Presidente Ramos-Horta e il Primo Ministro Xanana Gusmao.</p>
      <p sl="en">La giovane democrazia del Timor orientale è ancora estremamente vulnerabile nelle sue istituzioni politiche, giudiziarie e di sicurezza. Il paese si trova di fronte alla povertà e al livello elevato di disoccupazione, in particolare tra i giovani che sinora hanno scarse prospettive di un futuro prospero e sono minacciati dai gruppi violenti.</p>
      <p sl="en">Nei suoi incontri con i leader del paese, la Commissione ha sostenuto una risoluzione pacifica del conflitto, nonché l’eventuale scioglimento e disarmo di gruppi paramilitari.</p>
      <p sl="en">A seguito della violenza del 2006, la Commissione europea ha reagito rapidamente: in primo luogo, con l’assistenza umanitaria ai profughi interni al paese; in secondo luogo, sostenendo il dialogo tra i leader ; in terzo luogo, nell’attuazione di un programma inteso a fornire denaro in cambio di lavoro destinato ai giovani disoccupati.</p>
      <p sl="en">La Commissione europea ha inoltre deciso di avviare una delegazione pienamente responsabile a Dili, e si prevede che il nuovo responsabile della delegazione inizierà a lavorare a marzo 2008. Quest’ultima diventerà totalmente operativa nella seconda metà del 2008, il che creerà l’opportunità di istaurare un dialogo politico ufficiale con il governo nonché di valutare con maggiore rapidità il sostegno al paese.</p>
      <p sl="en">La strategia della Commissione europea per il Timor orientale a titolo del 10° Fondo europeo di sviluppo è stata approvata di recente e mira a sostenere il settore giudiziario ancora debole, il parlamento e le altre istituzioni, contribuendo pertanto alla costruzione di una cultura democratica.</p>
      <p sl="en">Il sostegno allo sviluppo agricolo aiuterà a ridurre la povertà e migliorare le infrastrutture. Le attività relative alla salute contribuiranno ad affrontare le malattie connesse alla povertà e a diminuire gli elevati livelli allarmanti di mortalità tra le madri e i bambini.</p>
      <p sl="en">Affrontare le cause alla radice dell’attuale conflitto e fornire assistenza per la loro soluzione sono azioni importanti al pari dei programmi a lungo termine.</p>
      <p sl="en">Il governo di Timor orientale ha proposto un piano d’azione globale di governance , che sarà oggetto del dialogo politico tra la delegazione e il governo, sostenuto dalla Commissione.</p>
      <p sl="en">In una missione nel corso delle prossime settimane, la Commissione valuterà la situazione e la possibilità di assistenza con ulteriori misure per affrontare alcuni problemi alle radici del conflitto. Ciò può comprendere le richieste del governo di sostenere alcuni programmi a elevata intensità di manodopera intesi a combattere la disoccupazione.</p>
      <p sl="en">In un documento congiunto della Commissione e del Consiglio di dicembre 2007, sia la Commissione che gli Stati membri dell’Unione europea hanno approvato il ruolo centrale delle Nazioni Unite nel coordinamento dell’assistenza al settore della sicurezza.</p>
      <p sl="en">In sintesi, il sostegno previsto in base al programma della Commissione, di oltre 80 milioni di euro, è globale e contribuirà ad affrontare molti dei problemi attuali del paese.</p>
    </intervention>
    <intervention id="4-201" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">La discussione è chiusa.</p>
      <p sl="unknown">La votazione si svolgerà al termine delle discussioni.</p>
    </intervention>
  </section>
  <section id="creitem21" title="9.2. Bielorussia">
    <intervention id="4-203" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">L’ordine del giorno reca la discussione su sei proposte di risoluzione sulla Bielorussia .</p>
    </intervention>
    <intervention id="4-204" speaker_id="28387" name="Janusz ONYSZKIEWICZ" is_mep="True" mode="spoken" nationality="Poland" birth_date="18-12-1937" birth_place="Lwów" p_group="Group of the Alliance of Liberals and Democrats for Europe" m_state="PL">
      <p sl="pl">autore. – Signor Presidente, molti dei prigionieri politici trattenuti in Bielorussia sono stati rilasciati di recente, praticamente quasi tutti, con un’eccezione. Ciò non significa che possiamo essere fiduciosi che le cose si stiano muovendo nella giusta direzione in Bielorussia. Nello stesso giorno, sono state attaccate le abitazioni di una lunga serie di persone collegate all’opposizione nel paese. Inoltre, è stato licenziato un insegnante della scuola secondaria, con la motivazione che, poiché era membro del partito civile di opposizione, non rappresentava un’ideologia in linea con quella dello Stato.</p>
      <p sl="pl">In Bielorussia la situazione è molto strana. Nel paese esiste un concetto di ideologia di Stato, e quindi è difficile sorprendersi che quando i candidati presentano richiesta per studiare giornalismo, legge e relazioni internazionali, debbano presentare anche le raccomandazioni delle autorità. Così funziona il processo di selezione. È totalmente inaccettabile, nonostante valutiamo positivamente i progressi compiuti e siamo cautamente soddisfatti a riguardo.</p>
      <p sl="pl">Per quanto riguarda la stessa Bielorussia, la domanda che subito viene in mente è quale possa essere la ragione sottesa a tale azione. Sembrerebbe che attraverso di essa e consentendo l’istituzione di una delegazione della Commissione europea a Minsk, il Presidente Lukashenko desideri dimostrare che non si sente vincolato in modo irrevocabile ad adottare una politica filo-russa escludendone altre. In effetti, diventa sempre più difficile condurre una simile politica in Bielorussia. Il paese non intende farsi assorbire completamente dalla Russia. In questo caso, nonostante la posizione assunta dal Presidente Lukashenko, i fatti parlano da soli.</p>
      <p sl="pl">La Russia sta molto semplicemente comprando la Bielorussia. La Gazprom ha appena concluso un’altra transazione, il cui risultato è che ora possiede un quarto delle quote delle compagnie che controllano le vie di transito di petrolio e gas attraverso il paese. La quota della Gazprom aumenterà subito al 50%; sembra inoltre che la Russia riuscirà a convincere la Bielorussia ad adottare il rublo quale moneta nazionale.</p>
      <p sl="pl">Quale conseguenza di tutto ciò, la situazione diventa sempre più minacciosa. La maggiore necessità è il sostegno per un’azione indipendente in Bielorussia e per la società civile; sostegno che è già stato reso disponibile, ma che deve essere aumentato. In particolare, deve essere fornito alle istituzioni che sono appena state create nel paese. Potrei concentrarmi sulle trasmissioni delle reti televisive nel paese, che costituiscono una risorsa importante al fine di garantire che la popolazione locale sappia che cosa sta accadendo realmente. Dal mio punto di vista, dovremmo mantenere la Bielorussia una priorità nelle nostre menti, in quanto è una questione che riguarda l’intera Europa. Non possiamo tollerare una situazione in cui esiste un paese come la Bielorussia, governato da un dittatore, nel pieno centro del nostro continente.</p>
    </intervention>
    <intervention id="4-205" speaker_id="23704" name="Jiří MAŠTÁLKA" is_mep="True" mode="spoken" nationality="Czechia" birth_date="03-01-1956" birth_place="Sušice" p_group="Confederal Group of the European United Left - Nordic Green Left" m_state="CZ">
      <p sl="cs">autore . − Onorevoli colleghi, nonostante il tono fortemente critico degli interventi, sono lieto di annunciarvi che ci sono almeno due aspetti positivi nella questione.</p>
      <p sl="cs">Il primo è l’istituzione della delegazione della Commissione europea a Minsk, che, per quanto ne so, è stata approvata anche dal Presidente della Bielorussia. Ritengo che ciò ponga le basi per ulteriori sviluppi e per l’attivazione delle relazioni con l’Unione europea in settori che siano di vantaggio reciproco quali l’energia, i trasporti, il transito nonché la protezione dell’ambiente.</p>
      <p sl="cs">L’altro fattore positivo che ritengo importante è l’incontro di esperti tenutosi a Bruxelles lo scorso giugno, che si è concentrato principalmente sulle questioni relative all’approvvigionamento energetico, nonché le previste consultazioni tra esperti sui corridoi di trasporto e l’ambiente. Credo che tale evoluzione sia estremamente importante. Non dobbiamo dimenticare che la stessa Bielorussia sta ancora affrontando le conseguenze terribilmente gravi del disastro di Chernobyl. Gli andamenti attuali nelle relazioni reciproche rivelano che tra i circoli politici dell’Unione europea si sta assumendo un determinato punto di vista relativo alla Bielorussia, molto critico e unilaterale.</p>
      <p sl="cs">Non abbiamo bisogno solo di critiche ma anche di cooperazione. È giunto il momento di compiere progressi positivi anche per la Bielorussia, e ritengo che il regime ufficiale del paese dovrebbe almeno provvedere a una moratoria sulla pena di morte, che ci potrebbe consentire l’apertura di nuovi negoziati relativi allo status di adesione della Bielorussia al Consiglio d’Europa. Per quanto riguarda l’Unione europea, valuterei positivamente, per esempio, una distensione del sistema dei visti o il sostegno per i giovani professionisti bielorussi sull’esperienza di lavoro offrendo loro l’opportunità di conoscere dall’inizio le operazioni delle istituzioni europee.</p>
    </intervention>
    <intervention id="4-206" speaker_id="28392" name="Józef PINIOR" is_mep="True" mode="spoken" nationality="Poland" birth_date="09-03-1955" birth_place="Rybnik" p_group="Socialist Group in the European Parliament" m_state="PL">
      <p sl="en">autore . − Signor Presidente, questo pomeriggio desidero innanzi tutto accogliere con favore il segnale positivo delle relazioni tra UE e Bielorussia. Gli sviluppi recenti sugli accordi intesi a istituire la delegazione della Commissione europea a Minsk sono un passo positivo in direzione del rinnovamento del dialogo tra Unione europea e Bielorussia.</p>
      <p sl="en">Vorremmo sollecitare la Commissione a impiegare il pieno potenziale dell’istituzione di una delegazione. È giunto il momento che l’intera comunità internazionale estenda il proprio sostegno alla società civile in Bielorussia, in particolare che aumenti l’aiuto finanziario per i mezzi di informazione indipendenti, le organizzazioni non governative e gli studenti bielorussi che studiano all’estero. La decisione della Commissione di fornire sostegno finanziario all’Università europea di studi umanistici di Vilnius è molto saggia. La Commissione e il Consiglio dovrebbero pensare di offrire aiuti economici al progetto, già in corso, di creare il canale televisivo bielorusso indipendente Belsat .</p>
      <p sl="en">In secondo luogo, il Parlamento europeo chiede alla Commissione e al Consiglio di adottare ulteriori misure intese alla facilitazione e alla liberalizzazione delle procedure relative ai visti per i cittadini bielorussi. Invitiamo gli Stati membri dello spazio Schengen ad avvalersi di tutti gli strumenti disponibili, principalmente dei costi dei visti nazionali, per facilitare la circolazione dei cittadini bielorussi all’interno del territorio dei singoli Stati membri.</p>
      <p sl="en">Inoltre, chiediamo al regime del Presidente Lukashenko di agire innanzi tutto in direzione della liberalizzazione e della democratizzazione, di rilasciare tutti i detenuti politici del paese, di introdurre lo Stato di diritto e la libertà di associazione dei media nonché di abolire la pena di morte.</p>
      <p sl="en">Per concludere, questo pomeriggio desidero esprimere la nostra solidarietà con l’opposizione democratica unita bielorussa, il leader del movimento democratico, Alexander Milinkevich, e tutti i cittadini bielorussi nella loro lotta per una società aperta.</p>
    </intervention>
    <intervention id="4-207" speaker_id="23788" name="Adam BIELAN" is_mep="True" mode="spoken" nationality="Poland" birth_date="12-09-1974" birth_place="Gdańsk" m_state="PL">
      <p sl="pl">autore. – La ringrazio, signor Presidente. Le azioni intraprese dalla dittatura di Lukashenko contro il suo popolo in Bielorussia sono ampiamente note. Solo dall’inizio di quest’anno, sono state represse in modo brutale tre manifestazioni pacifiche. Le autorità perseguitano sistematicamente gli attivisti dell’opposizione. Hanno adottato restrizioni relative ai viaggi all’estero dei membri del clero e gli insegnati di materie religiose. Sono inoltre state introdotte alcune disposizioni piuttosto bizzarre. Per esempio, chiunque desideri studiare legge o giornalismo deve ottenere l’approvazione delle autorità al governo. A fronte di questo contesto, imporre sanzioni più severe alla Bielorussia sembra essere purtroppo l’unica risposta possibile agli eventi recenti. Tuttavia, non dobbiamo dimenticare che è nostro diritto e dovere morale creare e sostenere la società civile in Bielorussia.</p>
      <p sl="pl">Una delle misure immediate intese ad assistere l’opposizione è il superamento del silenzio stampa. Un buon esempio è l’iniziativa intrapresa dalla televisione di servizio nazionale polacca, che ha iniziato a trasmettere in Bielorussia dal 1° dicembre 2007 attraverso il primo canale indipendente chiamato Belsat . Purtroppo, come mi ha riferito oggi Agnieszka Romaszewska, la produttrice responsabile del progetto, non è ancora pervenuto alcun sostegno finanziario dall’Unione europea. Non esiste neanche una voce di bilancio in base alla quale poter sostenere i diritti umani e la democrazia in Bielorussia.</p>
      <p sl="pl">Onorevoli colleghi, desidero ricordarvi che il costo elevato dei visti Schengen è un altro problema importante per la popolazione bielorussa. Se viene limitato l’accesso all’Unione europea per i membri del regime di Lukashenko, dobbiamo agevolare l’accesso all’Unione per la popolazione non legata a quel potere.</p>
    </intervention>
    <intervention id="4-208" speaker_id="5570" name="José RIBEIRO E CASTRO" is_mep="True" mode="spoken" nationality="Portugal" birth_date="24-12-1953" birth_place="Lisboa" p_group="Group of the European People's Party (Christian Democrats) and European Democrats" m_state="PT">
      <p sl="en">autore . − Signor Presidente, a gennaio di quest’anno, 10 giovani attivisti della Gioventù del Fronte popolare bielorusso e del Malady Front (Fronte giovanile) sono stati arrestati dopo aver incontrato a Minsk una delegazione dell’Unione dei giovani cristiano-democratici e conservatori d’Europa (Democrat Youth Community of Europe , DEMYC), e hanno in seguito subito l’espulsione dalle rispettive università.</p>
      <p sl="en">Questa è l’ultima vera dittatura in Europa. In Bielorussia ci sono ancora la pena di morte, i detenuti politici, gli arresti arbitrari, la censura dei media , la violenza e i limiti di accesso a Internet . Nessun europeo dovrebbe dare per scontata la propria libertà, e i giovani europei dovrebbero seguire l’esempio della DEMYC nell’esprimere la solidarietà con i loro vicini lottando per la democrazia e per i diritti umani.</p>
      <p sl="en">La Bielorussia non può essere un partner dell’Unione europea se queste intimidazioni e arresti mirati continuano. Nel leggere su Internet la biografia ufficiale del Presidente Lukashenko, ho appreso che si considera “ammirevole per la sua profonda comprensione degli eventi, il duro lavoro, il senso del dovere, il realismo, la lealtà e la fedeltà ai principi”. Come mai, dunque, Lukashenko non comprende un fatto molto semplice e lineare, ossia che i tiranni in stile sovietico appartengono al passato?</p>
      <p sl="en">Per quanto riguarda gli studenti, repressi e privati del loro diritto fondamentale all’istruzione, sollecito il nostro Parlamento a unirsi a me nel parafrasare la canzone: Hey, Lukashenko, leave the kids alone !</p>
    </intervention>
    <intervention id="4-209" speaker_id="1933" name="Elisabeth SCHROEDTER" is_mep="True" mode="spoken" nationality="Germany" birth_date="11-03-1959" birth_place="Dresden" p_group="Group of the Greens/European Free Alliance" m_state="DE">
      <p sl="de">autrice . − Signor Presidente, signora Commissario, onorevoli colleghi, la Bielorussia è e resta il bambino problematico nella nostra politica di vicinato. Il dittatore Lukashenko continua a garantire che il suo paese si distanzi e isoli regolarmente dai suoi vicini. Calpesta i diritti umani e mantiene la pena di morte. Questo non preoccupa solo noi, ma incontra una massiccia opposizione tra la stessa popolazione bielorussa. Un numero sempre crescente di giovani lascia il paese; la situazione è drammatica.</p>
      <p sl="de">Il compito dell’Unione europea è pertanto quello di aiutare la Bielorussia a ritornare sulla strada della democrazia. Dal mio punto di vista, non accadrà con il dittatore Lukashenko e il suo sistema di governo, ma solo con l’opposizione, la società civile e i giovani che potrebbero costituire la futura élite del paese.</p>
      <p sl="de">Pertanto, chiedo agli Stati membri di modificare la loro politica sui visti per queste persone e di offrire loro l’opportunità di essere coinvolti in scambi con i giovani dell’Unione europea, un’opportunità di istruzione democratica e di una reale esperienza democratica per loro nel visitare l’Unione europea. La politica dei visti non deve diventare un ostacolo insormontabile che ostruisce il percorso verso la democrazia. È estremamente importante.</p>
      <p sl="de">Tuttavia, nel corso dei negoziati con Lukashenko, non ci dovrebbero essere concessioni per quanto riguarda i diritti umani. Su questo aspetto vi è accordo in Parlamento, in tutti i gruppi parlamentari: vogliamo che vengano rilasciati tutti i prigionieri politici, una moratoria sulla pena di morte, la libertà dei media e il rispetto di tutti i principi fondamentali della democrazia. Questo è il prerequisito essenziale per i negoziati. Nessuna concessione. Il fattore determinante adesso è quello che accadrà alle prossime elezioni. Auspico davvero che il popolo bielorusso prenda il controllo del proprio destino.</p>
    </intervention>
    <intervention id="4-210" speaker_id="39763" name="Urszula GACEK" is_mep="True" mode="spoken" nationality="Poland" birth_date="17-03-1963" birth_place="Urmston " p_group="Group of the European People's Party (Christian Democrats) and European Democrats" m_state="PL">
      <p sl="pl">a nome del gruppo PPE-DE . – Signor Presidente, Aleksandr Kozulin, l’ex candidato bielorusso alle presidenziali, ha scontato due dei cinque anni e mezzo di prigione a lui comminati per atti di vandalismo. La moglie di Kozulin, Irina, sta lottando senza tregua al fine di ottenere la libertà per suo marito, nonostante sia gravemente malata. Il Presidente Lukashenko ha suggerito che Kozulin potrebbe essere liberato affinché gli venga consentito di accompagnare sua moglie in Germania, dove potrebbe ricevere cure mediche adeguate, ma ha reagito con sorpresa quando la sua offerta è stata rifiutata. Per la signora Kozulin, accettare vorrebbe dire fuggire dalla propria terra in modo codardo.</p>
      <p sl="pl">Dal mio punto di vista, se il Presidente Lukashenko intendesse realmente migliorare la sua immagine, libererebbe Aleksandr Kozulin immediatamente e senza condizioni. Auspichiamo che i coniugi Kozulin siano presto in grado di godere di buona salute e della libertà nel loro paese.</p>
    </intervention>
    <intervention id="4-211" speaker_id="39022" name="Ewa TOMASZEWSKA" is_mep="True" mode="spoken" nationality="Poland" birth_date="14-04-1947" birth_place="Płock" p_group="Union for Europe of the Nations Group" m_state="PL">
      <p sl="pl">a nome del gruppo UEN . – Signor Presidente, la Bielorussia è un vicino dell’Unione europea. Condivide con noi una storia difficile di dominio comunista, ma tuttora non gode di un governo democratico e del rispetto dei diritti umani. Il regime del Presidente Lukashenko reprime in modo brutale ogni tentativo di creare una società civile. Vorrei ricordare a quest’Assemblea che Lukashenko ha violato le procedure democratiche al fine di ottenere un prolungamento del suo mandato. I giornalisti e i leader delle organizzazioni giovanili indipendenti e dei sindacati indipendenti hanno subito intimidazioni. I membri dell’opposizione politica sono stati arrestati. Potrei citare il caso Kozulin cui ha appena fatto riferimento l’onorevole Gacek, e la repressione delle minoranze nazionali, compresa la minoranza nazionale polacca. Ultimamente il regime si sta preoccupando dell’indipendenza finanziaria dei piccoli imprenditori e adottando misure repressive contro di essi. Questa è la triste situazione in Bielorussia.</p>
      <p sl="pl">È dovere morale dell’Unione europea fornire sostegno finanziario e le informazioni per tutti coloro che lottano al fine di difendere i diritti umani e le libertà democratiche in Bielorussia per mezzo di media indipendenti, per esempio attraverso le trasmissioni televisive in Bielorussia.</p>
      <p sl="pl">Istituire una delegazione dell’Unione europea a Minsk sarebbe un ottimo modo di controllare la situazione. Dieci anni dopo il disastro di Cernobil, ho partecipato legalmente a una manifestazione a Minsk. Ho visto gli OMON (reparti di polizia di destinazione speciale) che erano stati portati da Mosca per occuparsi delle persone evacuate dalla zona pericolosa. Ho visto laghi di sangue per le strade di Minsk. Non deve essere consentito che ciò accada di nuovo.</p>
    </intervention>
    <intervention id="4-212" speaker_id="28119" name="Kathy SINNOTT" is_mep="True" mode="spoken" nationality="Ireland" birth_date="29-09-1950" birth_place="Chicago " p_group="Independence/Democracy Group" m_state="IE">
      <p sl="en">a nome del gruppo IND/DEM . – Signor Presidente, ho un nipote di adozione bielorusso, ora adulto e considerato una magnifica aggiunta alla nostra famiglia ampliata. Tuttavia ricordo le sue condizioni l’estate in cui per la prima volta venne a vivere con mia sorella, ed è questa esperienza che mi consente, personalmente, di comprendere le difficoltà, in particolare per i disabili, emerse in un’istituzione con un contesto così instabile.</p>
      <p sl="en">La Bielorussia ha bisogno di aiuto, non dal punto di vista economico e politico, ma per le persone. Il popolo bielorusso è particolarmente isolato, controllato da un regime che continua a minacciare i valori democratici e le libertà cui le persone hanno diritto.</p>
      <p sl="en">Prima di Natale, ho incontrato due rappresentanti della Bielorussia. Mi hanno informato sull’attuale problema della difesa della libertà religiosa. L’attività religiosa è vietata in mancanza della registrazione da parte del governo, e una persona può essere multata o essere arrestata per attività religiosa non registrata, nonostante la registrazione governativa sia estremamente difficile da ottenere.</p>
    </intervention>
    <intervention id="4-213" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="pl">Signor Presidente, desidero appoggiare le dichiarazioni formulate dai precedenti oratori. Tuttavia, vorrei anche citare un’altra questione molto importante, in particolare che non possiamo occuparci della politica sulla Bielorussia in modo separato dall’intera politica estera dell’Unione europea. Abbiamo avuto la tendenza a dimenticare le numerose azioni di enorme antidemocrazia dell’amministrazione russa. Questo dovrebbe essere ricordato. Sono consapevole che gli avvenimenti in Bielorussia non sono paragonabili a quanto accade attualmente in Russia, ma di certo li si può di gran lunga paragonare con quanto accade in Cecenia. Non possiamo adottare una soluzione per la Bielorussia e un’altra, diversa, per la Russia.</p>
      <p sl="pl">Condurre la nostra politica estera dal punto di vista dell’allargamento dell’Unione europea è un’altra questione molto importante. Il destino dell’Ucraina è attualmente sospeso in equilibrio, e se oscillasse verso la democrazia, arricchirebbe l’intera Europa. Se siamo pronti ad aprire le porte al popolo ucraino, si invierà un segnale alla popolazione della Bielorussia, cui verrà dimostrato che esiste un’altra opzione, quella che prevede rapporti e legami più stretti con l’Unione europea. In futuro si può prevedere anche l’adesione all’Unione, nonostante per molti anni non accadrà.</p>
    </intervention>
    <intervention id="4-214" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Onorevoli colleghi, ho incontrato una difficoltà.</p>
      <p sl="unknown">Abbiamo calcolato due minuti per la procedura “catch the eye”: ossia due oratori. Ho già ricevuto otto o nove richieste, e vedo ancora più mani alzate, che ci portano a 10 e oltre.</p>
      <p sl="unknown">Pertanto, o do la parola ai primi due, che per me è abbastanza semplice, o posso chiedervi di parlare trenta secondi ciascuno e cerchiamo tutti di farcela.</p>
      <a text="(È stata scelta la seconda opzione)"/>
    </intervention>
    <intervention id="4-215" speaker_id="23782" name="Jacek PROTASIEWICZ" is_mep="True" mode="spoken" nationality="Poland" birth_date="05-06-1967" birth_place="Brzeg" p_group="Group of the European People's Party (Christian Democrats)" m_state="PL">
      <p sl="pl">Signor Presidente, è emerso chiaramente da questa discussione che il Parlamento riconosce il problema della Bielorussia, cui conferisce grande importanza. Desidero ringraziare tutti coloro che hanno fatto riferimento alla situazione relativa ai diritti umani in Bielorussia. Vorrei inoltre condurre l’attenzione di quest’Assemblea al fatto che nel paese dovrebbero svolgersi le elezioni politiche nell’autunno di quest’anno. Dobbiamo fare quanto in nostro potere, in qualità di eurodeputati nonché di rappresentanti delle grandi famiglie politiche europee, al fine di sostenere l’opposizione bielorussa in questa lotta impari per la democrazia in Bielorussia.</p>
    </intervention>
    <intervention id="4-216" speaker_id="28173" name="Zita PLEŠTINSKÁ" is_mep="True" mode="spoken" nationality="Slovakia" birth_date="13-06-1961" birth_place="Nitra" p_group="Group of the European People's Party (Christian Democrats) and European Democrats" m_state="SK">
      <p sl="sk">È passato del tempo da quando l’onorevole Bernd Posselt ed io abbiamo acceso una candela in quest’Aula, nonostante il divieto per motivi di sicurezza, al fine di esprimere la nostra solidarietà con il popolo bielorusso, in presenza della signora Commissario Ferrero-Waldner. Com’è oggi la Bielorussia? L’ultimo dittatore europeo, Alexander Lukashenko, è popolare nel paese, malgrado l’economia severamente regolata e le intimidazioni contro gli oppositori politici. Il governo intensifica la repressione e arresta gli attivisti dell’opposizione; controlla inoltre i mezzi di informazione del paese, motivo per cui spesso la popolazione non sa che il regime di Lukashenko è inammissibile per l’Unione europea.</p>
      <p sl="sk">Il Parlamento europeo non può ritenersi soddisfatto solo conferendo il Premio Sakharov per la libertà di pensiero ad Alexander Milinkevich. Tale premio lo impegna al controllo attento della situazione in Bielorussia.</p>
    </intervention>
    <intervention id="4-217" speaker_id="28280" name="Filip KACZMAREK" is_mep="True" mode="spoken" nationality="Poland" birth_date="22-11-1966" birth_place="Poznań" p_group="Group of the European People's Party (Christian Democrats)" m_state="PL">
      <p sl="pl">Signor Presidente, desidero parlare di un caso in particolare. Riguarda Franak Viachorka, un giovane attivista dell’opposizione che è stato espulso di recente dall’università. Il motivo ufficiale della sua espulsione è stato la sua assenza dalle lezioni. Tuttavia, la ragione della sua assenza è stata il suo arresto. L’espulsione dall’università significa che l’istruzione di una persona viene interrotta bruscamente. Vuol dire inoltre che esiste una forte possibilità di essere chiamato alle armi. Credo che solo coloro che hanno personalmente vissuto sotto dittatura sappiano che cosa può essere prestare servizio nell’esercito del regime per un membro dell’opposizione. Potrebbe dimostrarsi molto pericoloso per questo ragazzo. Ritengo che dovremmo fare quanto possibile al fine di contribuire a risolvere la situazione in Bielorussia.</p>
    </intervention>
    <intervention id="4-218" speaker_id="28352" name="Zuzana ROITHOVÁ" is_mep="True" mode="spoken" nationality="Czechia" birth_date="30-01-1953" birth_place="Praha" p_group="Group of the European People's Party (Christian Democrats)" m_state="CZ">
      <p sl="cs">in qualità di medico ho personalmente visitato l’epicentro dell’area colpita dalle radiazioni. I medici e gli scienziati sono stati minacciati e persino arrestati per aver riferito la verità sullo stato di salute della popolazione locale. Ai cittadini sono stati confiscati i radiometri e stanno mangiando cibo radioattivo.</p>
      <p sl="cs">Ho solo 30 secondi per riassumere: Lukashenko è un assassino e deve essere dichiarato ad alta voce. E da chi se non dall’Unione europea?</p>
    </intervention>
    <intervention id="4-219" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">La ringrazio, il messaggio è arrivato.</p>
    </intervention>
    <intervention id="4-220" speaker_id="28300" name="Zbigniew ZALESKI" is_mep="True" mode="spoken" nationality="Poland" birth_date="29-04-1947" birth_place="Rogoziniec" p_group="Group of the European People's Party (Christian Democrats)" m_state="PL">
      <p sl="pl">Signor Presidente, una delle caratteristiche delle dittature è che non tengono in considerazione nessuno. Possiamo dire ciò che vogliamo, e agiranno come meglio ritengono. L’unico modo di opporsi a una dittatura è attraverso la democrazia. Desidero dire alla signora Commissario che, se fossi in lei, compirei ogni sforzo nel contribuire alla formazione del pensiero dell’élite democratica. Se non riusciamo a fare questo in Bielorussia, possiamo ancora farlo in altri paesi. Qualcuno deve dare l’esempio, io propenderei a fare affidamento su queste élite .</p>
    </intervention>
    <intervention id="4-221" speaker_id="24087" name="Marcin LIBICKI" is_mep="True" mode="spoken" nationality="Poland" birth_date="02-02-1939" birth_place="Poznań" p_group="Union for Europe of the Nations Group" m_state="PL">
      <p sl="pl">Signor Presidente, è vergognoso per la Bielorussia, un paese che si trova nel cuore geografico dell’Europa, essere l’oggetto della discussione odierna del Consiglio d’Europa a causa della sua violazione dei diritti umani. È una vergogna che la Bielorussia sia l’unico paese europeo escluso dal Consiglio d’Europa per non aver rispettato nessuno dei diritti umani fondamentali.</p>
      <p sl="pl">Ritengo pertanto che l’onorevole Bielan avesse ragione nell’affermare che è importante rafforzare la società civile in Bielorussia attraverso il sostegno alle trasmissioni dei media dalla Polonia rivolte a questa società.</p>
    </intervention>
    <intervention id="4-222" speaker_id="28424" name="Tunne KELAM" is_mep="True" mode="spoken" nationality="Estonia" birth_date="10-07-1936" birth_place="Taheva" p_group="Group of the European People's Party (Christian Democrats)" m_state="EE">
      <p sl="en">Signor Presidente, vorrei rivolgere l’attenzione alla continua repressione contro i democratici bielorussi. A metà gennaio, molti di loro sono stati tenuti in carcere per 15 giorni e poi espulsi dall’università. Ci sono alcuni nomi in particolare: Zmitser Zhaleznichenka, Anton Kalinouski e Franak Viachorka.</p>
      <p sl="en">Chiedo alle università dell’Unione europea di offrire a questi ragazzi coraggiosi soluzioni alternative per proseguire i loro studi, di semplificare il rilascio dei visti e di aggiungere alla lista nera dell’Unione europea quei funzionari delle università che hanno consentito di essere usati quali strumenti della repressione di Lukashenko.</p>
    </intervention>
    <intervention id="4-223" speaker_id="1429" name="Christopher BEAZLEY" is_mep="True" mode="spoken" nationality="United Kingdom" birth_date="05-09-1952" birth_place="Bexhill " p_group="Group of the European People's Party (Christian Democrats) and European Democrats" m_state="GB">
      <p sl="en">Signor Presidente, so che la libera università di Minsk oggi si trovi a Vilnius, Lituania. Mi chiedo se il signor Commissario Figeľ possa considerare il fatto di scrivere una lettera ai ministeri dell’Istruzione e della cultura degli altri 26 Stati membri dell’Unione europea al fine di suggerire che ci siano 27 libere università di Minsk. Per quanto riguarda il Regno Unito, ci sono certamente grandi università come Oxford e Cambridge, ma consiglierei Bristol.</p>
    </intervention>
    <intervention id="4-224" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Signor Presidente, 20 anni fa, ho parlato nelle università clandestine in Cecoslovacchia e Polonia. Sono molto soddisfatto nel sentire oggi in quest’Aula quanto i nostri colleghi dei paesi baltici, slovacchi, cechi e polacchi sostengano l’opposizione in Bielorussia. Desidero esprimere a loro i miei ringraziamenti più sinceri. State facendo qualcosa di importante per l’Unione europea, più di coloro che dialogano e semplicemente sostengono e appoggiano un regime corrotto che deve essere soppresso. Concordo con l’onorevole Buzek: in questo caso la Russia ha una responsabilità. Si tratta di una situazione post-coloniale e pre-coloniale e non dovremmo più accettarlo.</p>
    </intervention>
    <intervention id="4-225" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Ciò conclude la nostra nuova procedura “catch the eye” rapida.</p>
      <p sl="unknown">Constato che avete dimostrato che è possibile dire molto in breve tempo, e per questo vi ringrazio.</p>
      <p sl="unknown">Ora procediamo con la reazione della Commissione.</p>
    </intervention>
    <intervention id="4-226" speaker_id="photo_generic" name="Meglena Kuneva" is_mep="True" mode="spoken">
      <p sl="en">Membro della Commissione . − Signor Presidente, ultimamente la situazione in Bielorussia si è evoluta in modo rapido. Dalla metà di gennaio, cinque o sei detenuti politici, in precedenza identificati come tali, sono stati rilasciati. Uno di loro, tuttavia, l’ex candidato alle presidenziali Aleksandr Kozulin, è tuttora in carcere e in un cattivo stato di salute.</p>
      <p sl="en">La Commissione, da parte sua, attraverso la mia collega Commissario Ferrero-Waldner, ha espresso la propria soddisfazione per il rilascio dei prigionieri, che tutte le istituzioni comunitarie chiedevano da molto tempo, anche il Parlamento europeo.</p>
      <p sl="en">Tuttavia, siamo stati ugualmente chiari sul fatto che desideriamo che tutti i prigionieri vengano liberati, e che si ponga fine alle violenze sistematiche imposte sulla società civile bielorussa, prima di poter dare nuova forma alla nostra relazione con la Bielorussia.</p>
      <p sl="en">In altre parole, il nostro messaggio alla Bielorussia rimane il medesimo: non può esistere un pieno partenariato con questo paese finché non vengono compiuti passi convincenti verso la democratizzazione e il rispetto dei diritti umani e dello Stato di diritto.</p>
      <p sl="en">Questa è l’essenza del messaggio europeo alla Bielorussia che la Commissione ha inviato oltre un anno fa e che contiene i “12 punti per la democratizzazione” citati nella vostra risoluzione. Ancora una volta, il rilascio di tutti i prigionieri politici sarebbe un passo importante a questo proposito.</p>
      <p sl="en">Inoltre, osserveremo da vicino le elezioni politiche fissate per settembre 2008. L’organizzazione di elezioni libere e leali verrebbe considerata un passo decisivo delle autorità bielorusse. Auspichiamo che l’OSCE sia in grado di inviare una missione di osservazione su ampia scala per queste elezioni e che il Parlamento europeo potrà inviare alcuni rappresentanti.</p>
      <p sl="en">Un altro punto importante in merito al quale si domanda nella vostra risoluzione è che la Bielorussia dovrebbe applicare una moratoria sulla pena di morte. L’Unione europea ha trasmesso il messaggio alle autorità del paese.</p>
      <p sl="en">Tornando ora ai recenti sviluppi in Bielorussia, un’altra questione che ci sta molto a cuore si sta evolvendo rapidamente negli ultimi mesi: l’istituzione della delegazione della Commissione europea a Minsk, che abbiamo richiesto ufficialmente più di due anni fa, è adesso imminente. Auspichiamo di poter firmare presto l’accordo di tale istituzione, affinché la nostra delegazione possa essere avviata al più presto.</p>
      <p sl="en">Quest’ultima ci consentirà di rafforzare i nostri legami con la società civile bielorussa nonché di stabilire contatti con le fila moderate dell’amministrazione che potrebbero essere aperte al cambiamento democratico.</p>
      <p sl="en">Su questo punto, come sottolineato nella vostra risoluzione, abbiamo svolto un certo numero di riunioni a livello tecnico con esperti bielorussi su temi di interesse reciproco, quali l’energia, i trasporti, e l’ambiente. Tuttavia, consentitemi di ribadire che la portata di tali incontri resta limitata finché prevalgono in Bielorussia le condizioni politiche attuali.</p>
      <p sl="en">Per quanto riguarda le iniziative della Commissione intese a sostenere la società civile nel paese, l’Esecutivo resta impegnato più che mai su questo aspetto, e il nostro piano di assistenza per il 2008 mira in particolare al consolidamento della società civile bielorussa e dei mezzi di informazione indipendenti. Inoltre, la Commissione ha chiarito anche che il suo sostegno all’Università europea umanitaria in esilio a Vilnius proseguirà finché sarà necessario. Trasmetterò inoltre il messaggio sulla libera università al Commissario Figeľ. Ritengo sia un’idea brillante e molto interessante.</p>
      <p sl="en">Qualche altra osservazione agli onorevoli Pinior e Schroedter. L’avvio dei negoziati sulla facilitazione dei visti e la riammissione è tra gli elementi che verrebbero considerati in caso di una svolta reale nelle nostre relazioni. Secondo la politica dell’Unione europea, la facilitazione dei visti può essere considerata unicamente nel contesto della politica di riammissione della Commissione europea quale parte di un partenariato reale nelle relazioni esterne.</p>
      <p sl="en">Questo è stato spiegato nelle note verbali inviate dalla Commissione europea l’8 maggio. Attraverso la comunicazione della Commissione di dicembre 2006 sulla questione, è stata inoltre nuovamente affermata la volontà dell’Unione europea di essere coinvolta in tali negoziati con i paesi vicini con un piano d’azione in atto. Nel caso della Bielorussia non sono state soddisfatte tali condizioni.</p>
      <p sl="en">Sul punto sollevato dall’onorevole Bielan, gli accordi della Commissione sono valutati a seguito di severe procedure di assegnazione al fine di garantire una concorrenza trasparente e leale. Ciò significa che l’Esecutivo non appoggia le stazioni radio o televisive in quanto tali, ma i programmi specifici. Il programma regionale sull’informazione e la comunicazione ENPI prevede il sostegno alle attività dei media per oltre 7 milioni di euro in tre anni per 7 paesi. La procedura di assegnazione è in corso, e i mezzi di informazione dell’Unione europea e dei paesi partner sono selezionabili per presentare proposte di contratti.</p>
    </intervention>
    <intervention id="4-227" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">La discussione è chiusa.</p>
      <p sl="unknown">La votazione si svolgerà al termine delle discussioni.</p>
      <p sl="unknown">Dichiarazioni scritte (articolo 142)</p>
    </intervention>
    <intervention id="4-228" speaker_id="23717" name="Genowefa GRABOWSKA" is_mep="True" mode="written" nationality="Poland" birth_date="01-01-1944" birth_place="Przystań" p_group="Socialist Group in the European Parliament" m_state="PL">
      <p sl="pl">In qualità di uno degli autori della risoluzione del Parlamento europeo sulla Bielorussia, desidero condurre l’attenzione alla condizione della democrazia, al rispetto dei diritti umani e in generale alla situazione della popolazione bielorussa. Questo paese non è solo un vicino dell’Unione, coinvolto nella politica europea di vicinato, ma è anche un immediato vicino del mio paese, la Polonia. Abbiamo confini in comune.</p>
      <p sl="pl">Questa è probabilmente la spiegazione migliore del perché la questione di soddisfare le reali speranze e aspettative della gente comune in Bielorussia è così importante per me nel mio lavoro qui nel Parlamento europeo. Dopotutto, non si può restare indifferenti a quello che accade appena oltre la frontiera: limitazioni e pressioni amministrative sulle ONG, intimidazioni, persecuzioni e arresto degli attivisti democratici dell’opposizione, tra cui i leader del movimento giovanile conosciuto come Gioventù del Fronte popolare bielorusso.</p>
      <p sl="pl">Dovrebbe pertanto essere istituito rapidamente un autentico dialogo tra le autorità bielorusse e l’Unione europea. Non è solo un diritto ma anche un dovere dell’Unione chiedere al governo bielorusso di liberare i detenuti politici, garantire la libertà dei mezzi di informazione, l’indipendenza della magistratura, nonché il rispetto dei valori democratici e dei diritti fondamentali del popolo bielorusso. Deve essere data priorità all’abolizione della pena di morte.</p>
      <p sl="pl">Per quanto riguarda il Parlamento europeo, ha intrapreso iniziative intese a semplificare l’ingresso nel territorio comunitario dei cittadini bielorussi e ha dedicato del tempo a questa questione. Attualmente si sta pensando alla riduzione o persino l’esenzione totale dalle imposte sui visti. Questo è l’unico modo di evitare che la Bielorussia e i suoi cittadini si isolino ulteriormente.</p>
    </intervention>
  </section>
  <section id="creitem22" title="9.3. Nord Kivu (Repubblica democratica del Congo)">
    <intervention id="4-230" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">L’ordine del giorno reca la discussione su sei proposte di risoluzione sul Nord Kivu (Repubblica democratica del Congo) .</p>
    </intervention>
    <intervention id="4-231" speaker_id="4508" name="Erik MEIJER" is_mep="True" mode="spoken" nationality="Netherlands" birth_date="05-12-1944" birth_place="Amsterdam" p_group="Confederal Group of the European United Left - Nordic Green Left" m_state="NL">
      <p sl="nl">autore . – Signor Presidente, questo Parlamento presta giustamente grande attenzione a quanto accade nell’ex colonia belga della Repubblica democratica del Congo e in particolare al conflitto prolungato, l’esilio forzato, lo stupro e l’omicidio di massa nella parte orientale di questo enorme paese. Questi orribili avvenimenti sono stati parte del conflitto nei vicini Ruanda, Burundi e Uganda. I confini di Stato riconosciuti a livello internazionale non hanno un grande significato per la popolazione che deve cercare nuovi territori come conseguenza della sua espulsione o della continua mancanza di mezzi di sostentamento. Tutto in questa regione è in movimento, e il problema è che il minimo movimento unilaterale, o eventuali altri, causano violenza e terrore. I signori della guerra che acquisiscono rispetto, potere e benessere grazie al loro innato amore per il conflitto, accrescono i problemi già esistenti e li rendono persino più difficili da risolvere.</p>
      <p sl="nl">Molto recentemente, il 17 gennaio, abbiamo discusso in quest’Aula della situazione della Repubblica democratica del Congo e adottato una risoluzione che ha dato inizio ai nostri auspici di vedere la cessazione di tutti gli orrori. Temo che potremmo adottare molte altre risoluzioni su questo problema senza però arrivare a una soluzione. La speranza che le elezioni dello scorso anno nella Repubblica democratica del Congo avrebbero potuto risolvere i problemi si è tradotta in una delusione. Il Presidente in carica Kabila, nonostante abbia vinto, rappresenta diversi punti di vista da quelli del movimento da cui proviene, e i risultati delle elezioni presidenziali e politiche sono stati controversi per l’opposizione.</p>
      <p sl="nl">La domanda è, in quale modo un paese così grande con scarse vie di comunicazione e una moltitudine di popoli può funzionare affinché venga sostenuto dall’intera popolazione e tutte le forze politiche divergenti. Non sembra probabile che accada in un’area come la Repubblica democratica del Congo, in cui regnano le malattie mortali, l’ambiente e il territorio sono sovrasfruttati, e le persone restano completamente prive di diritti. La questione è se sia attuabile l’armistizio del 23 gennaio tra il Nord e il Sud Kivu, che dà per scontato il disarmo delle fazioni in guerra e il ritorno dei profughi ai loro luoghi di residenza, nonché se la presenza delle Nazioni Unite sul posto possa contribuire allo scopo. La soluzione non sarà la scelta delle parti nel pieno del conflitto, ma forse convincere le parti, per esempio quelle in guerra, di cessare le violenze sessuali e consentire l’ingresso dei medici.</p>
    </intervention>
    <intervention id="4-232" speaker_id="28282" name="Alain HUTCHINSON" is_mep="True" mode="spoken" nationality="Belgium" birth_date="10-12-1949" birth_place="Schaerbeek" p_group="Socialist Group in the European Parliament" m_state="BE">
      <p sl="fr">autore . – Signor Presidente, non intendo parlare della situazione dell’intera Repubblica democratica del Congo, bensì della parte nordorientale del paese, e della regione del Kivu, in cui da anni infuria una guerra orribile, che negli ultimi mesi si è persino intensificata.</p>
      <p sl="fr">Si potrebbe dire che tutte le guerre sono orribili, ma ritengo che questa lo sia ancora di più. Questo conflitto ha causato, e continua a causare, centinaia di migliaia di vittime, decessi e profughi, ma centinaia di migliaia di donne, ragazzine e anziane subiscono anche quella che adesso viene chiamata violenza sessuale. Ma è molto più di questo; è l’uso dello stupro quale autentica arma di guerra, e accade mentre c’è una certa indifferenza tra l’opinione pubblica e la comunità internazionale, e più nello specifico nell’opinione pubblica europea.</p>
      <p sl="fr">Questa guerra orribile è in atto da due anni tra le fazioni rivali: le truppe ribelli guidate da Laurent Nkunda, un generale congolese dissidente, i responsabili del genocidio in Ruanda che sono stati integrati dopo la campagna del 1994, ma anche, purtroppo, alcuni individui dell’esercito congolese di recente disarmato. Questo è sufficiente. Fortunatamente, da poco si è tenuta una conferenza di pace, a cui hanno partecipato tute le fazioni coinvolte, e che ha condotto a un cessate il fuoco. Purtroppo, signor Presidente, il cessate il fuoco è estremamente fragile e le tensioni stanno aumentando nuovamente.</p>
      <p sl="fr">Proponiamo quindi due priorità fondamentali: la prima preoccupazione è la tutela dei civili, fornire mezzi per la missione MONUC sul territorio intesa a difenderli. Conformemente al capitolo VII della Carta dell’ONU, possono essere impiegate armi per lo svolgimento della missione, affinché tali massacri vengano semplicemente fermati. La seconda priorità è sostenere gli sforzi di pace di cui si è discusso sul luogo, poiché la soluzione al problema della regione dei Grandi Laghi dovrebbe essere politica e coinvolgere tutte le parti, compreso il Ruanda, che deve rispettare i suoi impegni di rimpatriare i propri cittadini che operano in Kivu.</p>
    </intervention>
    <intervention id="4-233" speaker_id="23788" name="Adam BIELAN" is_mep="True" mode="spoken" nationality="Poland" birth_date="12-09-1974" birth_place="Gdańsk" m_state="PL">
      <p sl="pl">autore. – Signor Presidente, dalla fine della seconda guerra mondiale, nessun’altro conflitto è stato crudele e barbaro al pari di quello del Congo. Il conflitto armato nella provincia del Nord Kivu è proseguito con intensità variabile per gli ultimi 10 anni, causando più di cinque milioni di vittime. Ogni giorno muoiono circa 1 500 persone quale conseguenza dei combattimenti.</p>
      <p sl="pl">Gli omicidi di massa, lo stupro delle giovani donne e delle madri, l’arruolamento obbligatorio dei civili nelle forze armate, sono all’ordine del giorno. Si sono verificate inoltre molte altre gravi violazioni dei diritti umani negli ultimi mesi nella regione orientale della Repubblica democratica del Congo. Sono stati commessi dai gruppi di ribelli fedeli a Laurent Nkunda, dai combattenti delle forze democratiche nel tentativo di liberare il Ruanda, e dallo stesso esercito congolese. La parte orientale del Congo necessita di assistenza medica immediata e di provviste alimentari, in quanto gli avvenimenti recenti hanno costretto la maggior parte delle organizzazioni umanitarie a sospendere le loro attività.</p>
      <p sl="pl">Chiedo pertanto al Consiglio e alla Commissione europea di rendere disponibili i finanziamenti per le emergenze in considerazione della situazione umanitaria particolarmente grave nella regione.</p>
    </intervention>
    <intervention id="4-234" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">autore . − Signor Presidente, chiunque abbia visto la regione dei Grandi Laghi dell’Africa orientale dall’alto può aver pensato che si trattasse di un paradiso. In realtà, sulla terra è molto più simile all’inferno. È una regione di una bellezza naturale meravigliosa e di abbondanti risorse naturali, da un lato, ma dall’altro di spaventosa sofferenza: disastri naturali, guerra, espulsioni, fame, malattia, massacri, stupri di massa e conflitti etnici, peggio che in qualsiasi altro luogo. Nel solo Nord Kivu ci sono circa 800 000 profughi interni.</p>
      <p sl="de">È importante riconoscere che questo problema dell’espulsione esiste da entrambe le parti della frontiera. In Africa, esiste un fenomeno che non si trova in nessun altro luogo, in particolare che le persone non vengono solo spostate da un lato specifico del confine all’altro, ma ogni paese espelle le persone dalla propria parte di confine nell’altro paese, con il risultato che ci sono profughi e sfollati in entrambe le parti. Di conseguenza, i paesi sono completamente instabili. Questo è il motivo per cui dobbiamo fornire aiuti umanitari, nonché offrire una presenza massiccia sul posto al fine di aiutare la popolazione.</p>
      <p sl="de">Tuttavia, in realtà questo è di aiuto solo per i sintomi. A meno che non si possa stabilire uno Stato razionalmente fattibile e strutture basate sullo Stato di diritto, il disastro non finirà mai, non importa quanti aiuti inviamo. Questo è il motivo per cui per noi è estremamente importante svolgere un ruolo fondamentale, anche a livello politico. Il cessate il fuoco del 23 gennaio è estremamente fragile ed esiste realmente solo sulla carta. Per questa ragione occorre obbligare tutte le parti, quale urgenza, a sedersi al tavolo e dialogare tra loro, ma significa che anche noi dobbiamo apportare il nostro contributo.</p>
      <p sl="de">Purtroppo, spesso gli europei traggono profitto da queste tragedie. Per questo motivo chiediamo a noi stessi di considerare più seriamente le certificazioni di origine, per esempio per le risorse naturali per cui, è provato, spesso sono gli europei che sfruttano brutalmente la sofferenza della gente per i loro interessi economici. Anche in questo caso abbiamo una responsabilità, e non dovremmo essere soddisfatti di fare dei piacevoli discorsi e di applicare soluzioni inadeguate.</p>
    </intervention>
    <intervention id="4-235" speaker_id="28409" name="Raül ROMEVA i RUEDA" is_mep="True" mode="spoken" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="es">autore . – Signor Presidente, oggi assistiamo a un nuovo episodio di questa tragica serie in corso nella Repubblica democratica del Congo.</p>
      <p sl="es">In questo caso lo sfondo è il Nord Kivu, ma la trama e le vittime sono le stesse, di cui si è già occupata una risoluzione d’urgenza della tornata di gennaio.</p>
      <p sl="es">Dal 1998 sono morte a causa della guerra circa cinque milioni e mezzo di persone, e ogni mese ne muoiono altre 45 000, per motivi direttamente o indirettamente collegati al conflitto. Di conseguenza, ogni giorno muoiono 1 500 persone; in altre parole, da lunedì, quando abbiamo iniziato questa tornata, sono già morte 6 000 persone nella Repubblica democratica del Congo.</p>
      <p sl="es">Inoltre, gli ultimi mesi, in particolare nella parte orientale del paese, hanno registrato un aumento nei massacri, nella violenza di ragazzine e di donne, nonché il reclutamento obbligatorio per ragazze e ragazzi. Di tutto questo sono responsabili sia le truppe ribelli di Laurent Nkunda che i soldati che combattono nelle forze democratiche di liberazione del Ruanda.</p>
      <p sl="es">È d’uopo altresì rammentare che il mandato della MONUC si basa sul capitolo VII della Carta delle Nazioni Unite che conferisce l’autorità a usare tutti i mezzi necessari per dissuadere da qualsiasi tentativo di ricorrere alla forza che pregiudichi la vita o l’integrità dei civili o costituisca una minaccia al processo politico.</p>
      <p sl="es">Tuttavia, finora, la presenza della MONUC ha mostrato una completa inadeguatezza nel porre fine a tali atti barbarici. Dobbiamo pertanto chiedere nuovamente al Consiglio di sicurezza di reagire e fornire tutti i mezzi possibili al fine di fermare questi massacri.</p>
      <p sl="es">Inoltre, sebbene dobbiamo accogliere positivamente la Conferenza di Goma che ha spianato la strada ai negoziati politici, i suoi accordi, in particolare quelli riguardanti la smobilitazione, restano ambigui e la loro applicazione non è chiara.</p>
      <p sl="es">Infine, esiste un’altra possibilità, come ha già detto l’onorevole Posselt, di chiedere nuovamente che vengano attivati e attuati meccanismi di controllo, quali il processo Kimberley per i diamanti, per la certificazione di origine delle risorse naturali importate nel mercato dell’UE.</p>
    </intervention>
    <intervention id="4-236" speaker_id="28301" name="Tadeusz ZWIEFKA" is_mep="True" mode="spoken" nationality="Poland" birth_date="28-12-1954" birth_place="Tuchola" p_group="Group of the European People's Party (Christian Democrats)" m_state="PL">
      <p sl="pl">a nome del gruppo PPE-DE . – Signor Presidente, Joseph Conrad chiamava il Congo cuore di tenebra. Dall’inizio della sua esistenza, ossia dal 1960 in poi, il Congo è stato lo scenario di orribili massacri, omicidi e guerre civili. Di conseguenza, il Congo non è mai stato in grado di essere autosufficiente nonostante sia dotato di abbondanti risorse naturali. Il conflitto nella regione è il più crudele e barbaro che si sia svolto dalla fine della seconda guerra mondiale. Purtroppo, è tuttora in corso e costa la vita di circa 50 000 esseri umani ogni mese. La metà delle vittime è composta da bambini al di sotto dei 5 anni. Il passaggio delle truppe è accompagnato da ogni tipo di crimine contro la popolazione civile: stupri, saccheggi e omicidi. Questo è il motivo per cui accogliamo con favore il risultato della Conferenza di pace di Goma in cui riponiamo enormi speranze. Potrebbe significare la fine del conflitto armato nella regione del Kivu, ma questo dipende in parte anche da noi.</p>
      <p sl="pl">Tuttavia, può dimostrarsi impossibile risolvere questo conflitto in assenza del sostegno della comunità internazionale e dei paesi vicini. È importante che tale sostegno non si limiti alle dichiarazioni politiche, ma si concentri in primo luogo e soprattutto sul fornire assistenza finanziaria, organizzativa e tecnica appropriata.</p>
    </intervention>
    <intervention id="4-237" speaker_id="4242" name="Karin SCHEELE" is_mep="True" mode="spoken" nationality="Austria" birth_date="22-07-1968" birth_place="Baden" p_group="Socialist Group in the European Parliament" m_state="AT">
      <p sl="de">a nome del gruppo PSE . – Signor Presidente, secondo le agenzie di soccorso, la situazione nel Nord Kivu è per alcuni aspetti persino peggiore di quella in Darfur. Tuttavia, il Nord Kivu non si trova sotto i riflettori, e nessuno nella comunità internazionale si interessa a quanto accade nella regione. Dall’accordo ufficiale di pace del 2002, il governo di Kabila ha cercato di integrare le milizie regionali nell’esercito nazionale, finora senza molto successo. La popolazione civile è ancora vulnerabile alle conseguenze dei conflitti armati. Medici senza frontiere /Médecins Sans Frontières (MSF) sottolinea le difficoltà che affrontano i soccorritori nell’ottenere accesso alla popolazione civile a causa delle continue lotte e dichiarano che la malnutrizione è un’altra importante minaccia per la popolazione del Nord Kivu.</p>
      <p sl="de">Sollecitiamo pertanto il Consiglio e la Commissione a fornire immediatamente assistenza e a lanciare subito programmi di assistenza medica globali per la popolazione civile della parte orientale della Repubblica democratica del Congo. Chiediamo inoltre al Consiglio e alla Commissione di garantire che il recente potenziamento della missione ONU conduca a miglioramenti concreti nella sicurezza della popolazione.</p>
    </intervention>
    <intervention id="4-238" speaker_id="28334" name="Urszula KRUPA" is_mep="True" mode="spoken" nationality="Poland" birth_date="20-10-1949" birth_place="Łódź" p_group="European Conservatives and Reformists Group" m_state="PL">
      <p sl="pl">a nome del gruppo IND/DEM . – Signor Presidente, nonostante l’accordo raggiunto a Goma sull’aumento della sicurezza e dello sviluppo in Congo, nella provincia del Kivu i diritti umani continuano a essere violati. Solo dalla fine del 2006, 300 000 persone sono state costrette a lasciare le loro abitazioni a causa della crescente violenza, in particolare contro donne e bambini. Questi ultimi diventano vittime di stupri o sono obbligati ad arruolarsi nei gruppi armati. Finora, sono state sfollate 6 milioni di persone, e 5 milioni sono morte a causa del conflitto e della guerra alimentati dai gruppi di interesse economico e sostenuti dai governi ansiosi di trarre profitto dalle ricchezze disponibili nel territorio.</p>
      <p sl="pl">Questo è il motivo per cui è necessario molto più delle discussioni e risoluzioni nel Parlamento europeo e dell’assistenza umanitaria agli abitanti del Congo. Lo sfruttamento predatorio delle risorse naturali deve essere fermato, assieme alle attività speculative delle imprese internazionali che si arricchiscono alle spese della vita e della salute degli abitanti della regione.</p>
    </intervention>
    <intervention id="4-239" speaker_id="24029" name="Koenraad DILLEN" is_mep="True" mode="spoken" nationality="Belgium" birth_date="06-11-1964" birth_place="Mortsel" p_group="Non" m_state="BE">
      <p sl="nl">Signor Presidente, siamo consapevoli che le nostre parole in quest’Aula probabilmente non ci faranno compiere molti progressi. Possiamo solo sperare che tutte le parti rispettino in modo permanente l’accordo stipulato nel corso della Conferenza di Goma e che cessi la follia che domina nel Nord Kivu già da troppo tempo. Secondo l’ONU, dall’inizio de conflitto 800 000 persone hanno lasciato le loro case. Migliaia e migliaia di donne e ragazzine sono state vittime di stupri, e i bambini vengono costretti a partecipare ai combattimenti.</p>
      <p sl="nl">Inoltre, non dobbiamo dimenticare che i membri delle milizie di Nkunda non sono gli unici responsabili delle crudeltà di massa. Affatto, tutte le parti, compresi i soldati del governo, commettono regolarmente crimini contro l’umanità. Non ci sono molti “bravi ragazzi” nel Nord Kivu. Infine, deve essere quindi processato lo stesso numero di colpevoli. Devono rispondere delle atrocità commesse. Non è solo una responsabilità del Tribunale internazionale dei diritti umani emettere una sentenza, ma lo è in primo luogo dei leader congolesi e di Joseph Kabila.</p>
    </intervention>
    <intervention id="4-240" speaker_id="28300" name="Zbigniew ZALESKI" is_mep="True" mode="spoken" nationality="Poland" birth_date="29-04-1947" birth_place="Rogoziniec" p_group="Group of the European People's Party (Christian Democrats)" m_state="PL">
      <p sl="pl">Signor Presidente, come affermato dall’onorevole Posselt, vaste aree del Congo sono l’inferno sulla terra. Questo viene esasperato da alcune entità, non tutte congolesi. Vorrei condurre l’attenzione a una situazione che ho notato io stesso, ossia l’elevato numero di bambini orfani nella regione come conseguenza del conflitto. Dal mio punto di vista, i finanziamenti dovrebbero essere erogati a favore dei missionari al fine di consentire loro di occuparsi di quei bambini, in particolare i ragazzi, affinché non vengano arruolati negli eserciti. Dopo essere stati arruolati, questi ragazzi diventano incapaci di fare qualsiasi cosa diversa dallo sparare e stuprare. Mi consenta di ripetere, signora Commissario, che i finanziamenti sono necessari per insegnare e occuparsi di questi soggetti sfortunati.</p>
    </intervention>
    <intervention id="4-241" speaker_id="28352" name="Zuzana ROITHOVÁ" is_mep="True" mode="spoken" nationality="Czechia" birth_date="30-01-1953" birth_place="Praha" p_group="Group of the European People's Party (Christian Democrats)" m_state="CZ">
      <p sl="cs">Signora Commissario, ho chiesto alla Commissione qui a Strasburgo di erogare adesso i finanziamenti riservati alle situazioni di emergenza e di avviare immediatamente progetti di ricostruzione, in particolare un programma di ampia portata di assistenza medica generale per i civili nel Nord Kivu.</p>
      <p sl="cs">Il recente terremoto ha solo peggiorato quello che già era un disastro umanitario. Tutti noi in quest’Aula chiediamo alla Commissione e al Consiglio di avviare immediatamente una coalizione panafricana al fine di trovare una soluzione politica al conflitto.</p>
    </intervention>
    <intervention id="4-242" speaker_id="photo_generic" name="Meglena Kuneva" is_mep="True" mode="spoken">
      <p sl="en">Membro della Commissione . − Signor Presidente, la Commissione resta molto preoccupata della terribile situazione umanitaria nel Kivu, in particolare nel Nord Kivu, in cui il numero di profughi interni (attualmente oltre 800 000 nel solo Nord Kivu) è almeno raddoppiato durante il 2007, accrescendo pertanto in modo allarmante la vulnerabilità della popolazione che soffre già di stenti.</p>
      <p sl="en">Al contempo, siamo consapevoli e condanniamo le gravi violazioni dei diritti umani, tra cui il reclutamento di bambini soldato e la diffusa violenza sessuale, che avvengono nella regione.</p>
      <p sl="en">In tale contesto, tuttavia, è importante ricordare che la situazione critica attuale nel Nord Kivu, benché inasprita dalle lotte che hanno avuto luogo nella seconda metà del 2007, è conseguenza di anni di conflitto nella regione. Le cause alla radice del conflitto nel Kivu possono comunque essere rintracciate nel genocidio ruandese all’inizio degli anni ‘90, ma tenendo ben presente che esistono numerosi fattori locali, quali l’insufficiente rappresentanza politica delle minoranze etniche, il saccheggio delle risorse naturali e le questioni dei possedimenti terrieri, che contribuiscono in modo significativo all’instabilità e l’insicurezza nella parte orientale della Repubblica democratica del Congo.</p>
      <p sl="en">Questo è il motivo per cui la Commissione valuta positivamente la recente Conferenza di pace di Goma e il conseguente cessate il fuoco quali passi positivi verso la risoluzione del lungo conflitto nella parte orientale della Repubblica democratica del Congo. La Conferenza ha ripristinato la credibilità del Presidente Kabila dopo la sconfitta dell’esercito subita dalle truppe del generale Nkunda alla fine del 2007, e ha lanciato un processo di dialogo interprovinciale, cosa che la Commissione ha sempre sostenuto.</p>
      <p sl="en">Inoltre, per quanto riguarda gli impegni presi dalla Repubblica democratica del Congo e dal Ruanda nel loro comunicato congiunto di Nairobi nel novembre del 2007, la Conferenza di Goma ha ribadito anche la necessita di affrontare il problema delle ex FAR quale priorità. Al contempo, è stato reso chiaro che occorre affrontare le cause alla radice del conflitto, ripristinando l’autorità dello Stato nella zona orientale.</p>
      <p sl="en">Detto ciò, non si dovrebbe dimenticare che non è stato risolto nulla definitivamente a Goma o a Nairobi. Trovare una soluzione permanente alle cause sottese alla crisi del Kivu, e quindi ristabilire la pace nella regione, richiederà del tempo. Integrare il comunicato congiunto di Nairobi e la Conferenza di Goma l’uno nell’altra rappresenta infatti un inizio incoraggiante, ma solo un inizio, di un difficile e lungo processo.</p>
      <p sl="en">La sfida principale di fronte a noi è adesso un’attuazione efficace degli impegni di Nairobi e Goma. Occorre garantire che tutte le parti interessate rispettino i loro impegni. L’Unione europea continuerà a seguire da vicino e partecipare attivamente a tale processo.</p>
      <p sl="en">In questo contesto, è davvero necessaria un’iniziativa internazionale a sostegno dei congolesi. La Commissione, assieme agli altri Stati membri, è pronta a continuare a svolgere un ruolo importante nel Kivu. Siamo tradizionalmente tra i maggiori benefattori nell’area orientale, attraverso la nostra assistenza umanitaria e i nostri programmi di riabilitazione e costruzione delle capacità. Siamo intenzionati ad aumentare ulteriormente il nostro sostegno per la regione, in particolare per mezzo di iniziative europee e in stretta collaborazione con le Nazioni Unite.</p>
    </intervention>
    <intervention id="4-243" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">La discussione è chiusa.</p>
    </intervention>
  </section>
  <section id="creitem23" title="10. Tempo delle votazioni">
    <intervention id="4-245" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">L’ordine del giorno reca il tempo delle votazioni.</p>
      <a text="(Per i risultati e altri dettagli delle votazioni: vedasi processo verbale)"/>
    </intervention>
  </section>
  <section id="creitem24" title="10.1. Timor orientale(votazione)"/>
  <section id="creitem25" title="10.2. Bielorussia (votazione)">
    <intervention id="4-249" speaker_id="5570" name="José RIBEIRO E CASTRO" is_mep="True" mode="spoken" nationality="Portugal" birth_date="24-12-1953" birth_place="Lisboa" p_group="Group of the European People's Party (Christian Democrats) and European Democrats" m_state="PT">
      <p sl="fr">autore . – Signor Presidente, è solo per correggere i nomi delle organizzazioni citate nel paragrafo 3. I nomi sono già nell’elenco delle votazioni, pertanto non occorre ripeterli.</p>
    </intervention>
    <intervention id="4-251" speaker_id="39763" name="Urszula GACEK" is_mep="True" mode="spoken" nationality="Poland" birth_date="17-03-1963" birth_place="Urmston " p_group="Group of the European People's Party (Christian Democrats) and European Democrats" m_state="PL">
      <p sl="en">Signor Presidente, a nome del mio gruppo propongo un emendamento orale all’emendamento proposto. La libertà di espressione viene disciplinata dal documento informale della Commissione, ma purtroppo Internet in particolare non è contenuto o selezionato. Pertanto, per essere effettivamente corretti e includere tutte le libertà di espressione, non solo su Internet , chiediamo che venga eliminata dall’emendamento l’espressione “su Internet ”.</p>
    </intervention>
  </section>
  <section id="creitem26" title="10.3. Nord Kivu (Repubblica democratica del Congo) (votazione)"/>
  <section id="creitem27" title="11. Decisioni concernenti taluni documenti: vedasi processo verbale"/>
  <section id="creitem28" title="12. Dichiarazioni scritte che figurano nel registro (articolo 116 del regolamento): vedasi processo verbale"/>
  <section id="creitem29" title="13. Trasmissione dei testi approvati nel corso della presente seduta: vedasi processo verbale"/>
  <section id="creitem30" title="14. Calendario delle prossime sedute: vedasi processo verbale"/>
  <section id="creitem31" title="15. Interruzione della sessione">
    <intervention id="4-259" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Dichiaro aggiornata la sessione del Parlamento europeo e auguro a tutti un piacevole ritorno a casa.</p>
      <a text="(La seduta è tolta alle 16.25)"/>
    </intervention>
  </section>
</text>
