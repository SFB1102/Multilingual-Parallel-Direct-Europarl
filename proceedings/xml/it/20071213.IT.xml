<?xml version='1.0' encoding='utf-8'?>
<text id="20071213.IT" lang="it" date="2007-12-13" place="Strasburgo" edition="Edizione GU">
  <section id="creitem1" title="1. Apertura della seduta">
    <intervention id="4-005" speaker_id="2309" name="Richard CORBETT" is_mep="True" mode="spoken" nationality="United Kingdom" birth_date="06-01-1955" birth_place="Southport" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Signor Presidente, su una questione procedurale, intervengo per sollevare la questione del potenziale uso dell’articolo 147 del Regolamento, a seguito degli spiacevoli eventi di ieri, quando alcuni nostri colleghi si sono comportati, francamente, come teppisti. Esorto il Presidente e la Conferenza dei presidenti a valutare la situazione –prendendosi pure il tempo necessario e agendo in modo adeguato, ma questo è, senza dubbio, un esempio in cui si potrebbe perlomeno considerare la possibilità di infliggere sanzioni, come previsto ai sensi dell’articolo 147.</p>
      <p sl="en">Abbiamo modificato tale disposizione l’anno scorso onde distinguere nettamente tra le proteste misurate, che si notano ma non disturbano la seduta, e quella sorta di comportamento che invece turba la seduta parlamentare. Ieri, alcuni oratori – tra cui il nostro ospite, il Primo Ministro del Portogallo – sono stati fatti tacere e così non è stato possibile ascoltarne gli interventi. Questo non è assolutamente il comportamento da tenere in un’Aula pluralista e democratica, dove traiamo insegnamento da un confronto appropriato, non dal tacitare le persone.</p>
      <p sl="en">Esorto il Presidente a esaminare la questione, magari nella seduta di gennaio, ad annunciare quali sanzioni intende imporre: minimo un rimprovero, come previsto, ma forse qualcuna delle sanzioni più severe indicate dal Regolamento.</p>
    </intervention>
    <intervention id="4-006" speaker_id="4470" is_mep="True" mode="spoken" role="Presidente" name="Luigi COCILOVO" nationality="Italy" birth_date="07-10-1947" birth_place="Palermo" p_group="Group of the Alliance of Liberals and Democrats for Europe" m_state="IT">
      <p sl="unknown">On. Corbett, al di là delle opinioni personali che convergono sulla sua sensibilità e sulla sua opinione, sicuramente, ai sensi dell’articolo 147, di questo problema sarà investito l’Ufficio di presidenza e, sono certo, che il Presidente darà seguito conformemente alle previsioni dello stesso articolo 147.</p>
    </intervention>
    <intervention id="4-007" speaker_id="4342" name="Joseph DAUL" is_mep="True" mode="spoken" nationality="France" birth_date="13-04-1947" birth_place="Strasbourg" p_group="Group of the European People's Party (Christian Democrats)" m_state="FR">
      <p sl="fr">Signor Presidente, riguardo a questo fatto, sono assolutamente d’accordo con quanto dettoci dall’onorevole Corbett. Vorrei soltanto aggiungere che questa mattina ero presente a questa seduta per ascoltare le scuse da parte del presidente del gruppo, l’onorevole Blonde, per quello che era accaduto ieri, riguardo ai commessi.</p>
      <p sl="fr">Quello che è inaccettabile è che un membro del personale del Parlamento, che stava solo facendo il proprio dovere come richiestogli dal Presidente e dalla Presidenza, venga aggredito con parole o frasi che non dirò essere troppo forti, ma francamente schifose, scusate il termine, ma sto solo usando lo stesso linguaggio.</p>
      <p sl="fr">Non noto alcuna scusa ufficiale, pertanto dobbiamo prendere le misure necessarie per difendere il personale del Parlamento. E’ per questo che sono qui questa mattina.</p>
    </intervention>
    <intervention id="4-008" speaker_id="4470" is_mep="True" mode="spoken" role="Presidente" name="Luigi COCILOVO" nationality="Italy" birth_date="07-10-1947" birth_place="Palermo" p_group="Group of the Alliance of Liberals and Democrats for Europe" m_state="IT">
      <p sl="unknown">Grazie on. Daul, concludo le richieste di intervento su questo punto, che è una questione regolamentare, dando la parola all’on. Beazley.</p>
    </intervention>
    <intervention id="4-009" speaker_id="1429" name="Christopher BEAZLEY" is_mep="True" mode="spoken" nationality="United Kingdom" birth_date="05-09-1952" birth_place="Bexhill " p_group="Group of the European People's Party (Christian Democrats) and European Democrats" m_state="GB">
      <p sl="en">Signor Presidente, sarò molto breve. Volevo solo associarmi totalmente all’onorevole Corbett e al presidente del mio gruppo, onorevole Daul. Quanto accaduto ieri non è per nulla difendibile. Tuttavia, mi permetterei di far presente alla Conferenza dei presidenti di ricordare il consiglio – forse saggio – dell’onorevole Cohn-Bendit di non dare a questi personaggi l’importanza che cercano attraverso il loro comportamento assolutamente inaccettabile.</p>
      <p sl="en">Mi stavo chiedendo se, magari, i servizi del Parlamento non possano verificare se sia possibile reperire altre strutture per l’asilo del Parlamento, affinché vengano relegati coloro che sono affetti da quella che sembrerebbe individuabile come “sindrome faragiana offensiva” – i cui sintomi consistono nel sentirsi strano e insolente, e che nella forma più acuta può diventare contagiosa – ma per quelli che si sentono obbligati ad andare in questo asilo, per il quale propongo come custode l’onorevole Farage, l’unica terapia nota per loro è andare avanti e indietro con un manifesto con scritte singole parole e gridare l’un l’altro con tutta la voce possibile. quando la febbre scende, possono riposarsi e riunirsi agli adulti. Pertanto, auguro un felice Natale a coloro che hanno sollevato quegli assurdi manifesti ieri e che si sono comportati in maniera terribile; se hanno tempo durante le feste di riflettere sul loro comportamento, potrebbero anche pensare a che cosa vorrebbero diventare da grandi.</p>
    </intervention>
    <intervention id="4-010" speaker_id="4470" is_mep="True" mode="spoken" role="Presidente" name="Luigi COCILOVO" nationality="Italy" birth_date="07-10-1947" birth_place="Palermo" p_group="Group of the Alliance of Liberals and Democrats for Europe" m_state="IT">
      <p sl="unknown">Teniamo conto anche del suo suggerimento, anche se personalmente ho qualche difficoltà a immaginare questi colleghi all’asilo, perché, vista la propensione violenta manifestata da alcuni, potremmo correre il rischio di una “strage degli innocenti”. Ci muoveremo esattamente secondo quanto previsto dall’articolo 147 del regolamento e sicuramente si procederà in coerenza con lo stesso.</p>
    </intervention>
  </section>
  <section id="creitem2" title="2. Seguito dato alle risoluzioni del Parlamento: vedasi processo verbale"/>
  <section id="creitem3" title="3. Decimo anniversario della Convenzione di Ottawa sulla messa al bando delle mine antipersona (proposte di risoluzione presentate): vedasi processo verbale"/>
  <section id="creitem4" title="4. Tessili (discussione)">
    <intervention id="4-014" speaker_id="4470" is_mep="True" mode="spoken" role="Presidente" name="Luigi COCILOVO" nationality="Italy" birth_date="07-10-1947" birth_place="Palermo" p_group="Group of the Alliance of Liberals and Democrats for Europe" m_state="IT">
      <p sl="unknown">L’ordine del giorno reca la discussione su:</p>
      <p sl="unknown">l’interrogazione orale alla Commissione sulla scadenza del cosiddetto “memorandum d’intesa” tra l’UE e la Cina riguardante l’importazione di determinati prodotti del tessile e dell’abbigliamento, di Pedro Guerreiro, Jacky Hénin, Roberto Musacchio, Marco Rizzo, Ilda Figueiredo, Helmuth Markov, a nome del gruppo GUE/NGL (O-0077/2007 – B6-0388/2007);</p>
      <p sl="unknown">l’interrogazione orale alla Commissione sui prodotti tessili, Gianluca Susta, Ignasi Guardans Cambó e Johan Van Hecke, a nome del gruppo ALDE, Robert Sturdy, Tokia Saïfi, Georgios Papastamkos e Vasco Graça Moura, a nome del gruppo PPE-DE, Erika Mann, Glyn Ford, Kader Arif e Elisa Ferreira, a nome del gruppo PSE, Cristiana Muscardini e Eugenijus Maldeikis, a nome del gruppo UEN, Caroline Lucas e Alain Lipietz, a nome del gruppo Verts/ALE (O-0074/2007 – B6-0383/2007).</p>
    </intervention>
    <intervention id="4-015" speaker_id="28340" name="Patrizia TOIA" is_mep="True" mode="spoken" nationality="Italy" birth_date="17-03-1950" birth_place="Pogliano Milanese" m_state="IT">
      <p sl="it">Autore supplente . − Signor Presidente, onorevoli colleghi, intervengo anche a nome del collega Gianluca Susta, primo firmatario dell’interrogazione, oggi assente per sopraggiunti importanti impegni in Italia. Ancora una volta, il Parlamento vuole affrontare la complessa situazione dell’industria tessile, chiedendo alla Commissione interventi più decisi e adeguati.</p>
      <p sl="it">Il settore impiega in Europa milioni di lavoratori, rappresenta un fatturato significativo in molti paesi e fa dell’Europa il secondo grande esportatore al mondo, dando dunque un rilevantissimo contributo all’export europeo. E’ un settore che è sbagliato, a mio avviso, considerare maturo, perché può in molti casi avere opportunità di modernizzazione attraverso innovazioni tecnologiche, ricerca per nuovi materiali e ha un forte legame con quegli ambiti della moda, dello styling e quelle altre specializzazioni che in molti paesi europei hanno delle vere e proprie eccellenze riconosciute in tutto il mondo.</p>
      <p sl="it">Naturalmente, ciò comporta un forte sostegno al settore attraverso politiche industriali che lo mettano in grado davvero di affrontare la competitività mondiale. Questi sono anche i suggerimenti del gruppo di alto livello, a suo tempo insediato e per il quale chiediamo alla Commissione quali sono stati esattamente i seguiti e le attuazioni. Nell’immediato, i problemi urgenti riguardano le misure da affrontare per la fatidica data dell’inizio 2008.</p>
      <p sl="it">Cito solo tre problemi: la necessità di controlli attentissimi, ma come intende la Commissione attuare il sistema di sorveglianza perché ci siano forti garanzie; come affrontare il rischio di triangolazioni e dunque il problema del doppio controllo delle licenze? Insomma, per tutti gli strumenti, ottimi sulla carta, il problema è il come saranno però realizzati. Infine, la garanzia dell’autenticità dei prodotti e quindi la necessità di proseguire la lotta alla contraffazione, alla pirateria, alle prassi commerciali sleali e auspichiamo che il Consiglio – oggi è assente – ma noi auspichiamo che il Consiglio adotti il regolamento del “made in” che è veramente necessario e sarebbe una vera misura di garanzia.</p>
      <p sl="it">Problema della protezione dei consumatori anche sotto il profilo della sicurezza e della salute. Dobbiamo applicare ai prodotti importati le stesse misure che noi attuiamo per i prodotti di garanzia e della sicurezza della salute per la fabbricazione dei prodotti all’interno del nostro mercato europeo.</p>
      <p sl="it">Infine, c’è un problema – e chiediamo questo alla Commissione – di disponibilità. Se all’inizio del 2008 ci fossero ancora boom di importazioni, ci fossero ancora, diciamo, picchi, come si sono verificati in passato, chiediamo che ci sia una vera disponibilità ad affrontare anche nuovi strumenti ed eventualmente anche nuove misure e clausole di salvaguardia.</p>
    </intervention>
    <intervention id="4-016" speaker_id="4345" name="Tokia SAÏFI" is_mep="True" mode="spoken" nationality="France" birth_date="11-07-1959" birth_place="Hautmont" p_group="Group of the European People's Party (Christian Democrats)" m_state="FR">
      <p sl="fr">autore . – Signor Presidente, signor Commissario, due anni fa, a seguito dell’eliminazione delle quote, il settore tessile ha conosciuto un autentico big bang . Al fine di tentare di affrontare la crisi, signor Commissario, lei ha raccomandato una serie di misure temporanee ma palliative, con l’obiettivo di controllare e limitare le importazioni di alcuni prodotti tessili cinesi. Nell’arco di qualche giorno, queste salvaguardie non esisteranno più e il commercio di prodotti tessili sarà soggetto alla sorveglianza congiunta Unione Europea-Cina, che mi auguro si dimostrerà attenta e vigile.</p>
      <p sl="fr">Oggi, la nostra preoccupazione riguarda il modo in cui il sistema di sorveglianza congiunta verrà attuato. Quali garanzie abbiamo che questo sistema di doppio controllo sarà adeguato ed efficace? Il tessile è un settore che è sempre stato globalizzato, sia in termini di produzione che di consumo, ma ha anche pagato lo scotto della globalizzazione.</p>
      <p sl="fr">La globalizzazione, tuttavia, può essere anticipata e disciplinata. Affinché ciò avvenga occorre che vi sia la volontà politica di istituire un quadro competitivo per le nostri industrie tessili europee. Dobbiamo muoverci vreso condizioni eque e reciproche dell’accesso al mercato. Dobbiamo continuare a utilizzare senza timore gli strumenti a diposizione dell’UE per difendere i nostri scambi; essere protettivi non è sinonimo di essere protezionisti. Dobbiamo attribuire priorità alla lotta alla contraffazione. L’Europa di domani non avrà più alcuna industria se non ne difendiamo i diritti di proprietà intellettuale e il know-how . Avere le stesse regole applicate da tutti e per tutti è l’unico modo di offrire alle parti interessate uno scenario vantaggioso per tutti.</p>
      <p sl="fr">Le auguro pertanto, Commissario Mandelson, che nel 2008 ci sia possibile delineare insieme un futuro luminoso per il settore tessile in un clima più pacifico.</p>
    </intervention>
    <intervention id="4-017" speaker_id="28137" name="Kader ARIF" is_mep="True" mode="spoken" nationality="France" birth_date="03-07-1959" birth_place="Alger" p_group="Group of the Progressive Alliance of Socialists and Democrats in the European Parliament" m_state="FR">
      <p sl="fr">autore . – Signor Presidente, onorevoli colleghi, a qualche settimana di distanza dal termine dei negoziati sul Memorandum d’intesa che introduce restrizioni sulle importazioni di prodotti tessili cinesi, è essenziale che il Parlamento europeo adotti una posizione forte sul futuro del proprio settore tessile, sulle cui strutture e sui cui metodi organizzativi incombe la minaccia di una concorrenza aggressiva con la Cina.</p>
      <p sl="fr">La risoluzione comune che proponiamo oggi chiede un preciso impegno da parte della Commissione europea e degli Stati membri su vari punti.</p>
      <p sl="fr">Innanzi tutto, le società e i lavoratori del settore che devono affrontare i rischi di una riorganizzazione corposa devono essere pienamente appoggiati da adeguate misure sociali e deve essere prevista la concessione di fondi europei volti a sostenere la modernizzazione delle loro strutture di produzione.</p>
      <p sl="fr">Inoltre, dobbiamo impegnarci a migliorare la competitività del settore tessile europeo nel quadro più generale di una politica industriale europea che sia forte e ambiziosa. Non è possibile realizzare questo obiettivo fino a quando le parole non saranno tradotte in fatti e fino a quando non investiremo massicciamente in attività di ricerca e sviluppo.</p>
      <p sl="fr">Considerata poi la concorrenza sleale da parte di alcuni nostri concorrenti, che basano i propri vantaggi competitivi sul dumping sociale e ambientale, all’Europa occorrono strumenti efficaci per difendersi. Non si otterrà una maggiore efficiente attraverso riforme affrettate, che indeboliranno i mezzi di protezione dell’UE, ma con l’uso più trasparente e prevedibile degli strumenti esistenti.</p>
      <p sl="fr">Infine, l’Europa deve fare del partenariato euromediterraneo la base di uno spazio di produzione integrato che sfrutti al massimo la prossimità dei paesi mediterranei onde rafforzare la competitività nel mercato tessile internazionale. Lo sviluppo dei paesi mediterranei con cui vogliamo creare un partenariato dipende dalla nostra capacità di offrire loro impegni concreti su politiche e settori di attività di interesse comune.</p>
    </intervention>
    <intervention id="4-018" speaker_id="1073" name="Cristiana MUSCARDINI" is_mep="True" mode="spoken" nationality="Italy" birth_date="06-11-1948" birth_place="Cannobio " p_group="Group of the European People's Party (Christian Democrats)" m_state="IT">
      <p sl="it">Autore . – Signor Presidente, signor Commissario, onorevoli colleghi, a pochi giorni dalla fatidica scadenza del 31 dicembre 2007, quando il sistema delle quote sui tessili dalla Cina sarà definitivamente abolito, crescono le preoccupazioni dell’industria europea.</p>
      <p sl="it">La Cina è entrata da tempo nell’Organizzazione mondiale del commercio e ne ha tratto molti benefici, a cominciare dal divieto di reintrodurre le quote sulle sue esportazioni tessili. A fronte di tali vantaggi avrebbe dovuto corrispondere a degli adempimenti definiti e sanciti nell’ambito dell’Organizzazione mondiale del commercio. Non ci sembra che questo sia accaduto, a discapito di una concorrenza internazionale che è ancora lontana dall’essere equa e con regole uguali per tutti.</p>
      <p sl="it">Non mi riferisco a quei vantaggi comparativi di natura sociale ed ambientale che ancora purtroppo sfuggono ad un inquadramento giuridico nei negoziati commerciali multilaterali e che un giorno, spero molto presto, dovranno riconciliarsi invece nel quadro di un commercio che possa definirsi veramente equo. Mi riferisco oggi alle regole che presiedono a una lotta seria alle contraffazioni, agli standard di sicurezza di molti prodotti, dai giocattoli alle medicine, all’accesso per le nostre imprese in un mercato come quello cinese che non è il solo dove ancora esistono, per il tessile, ma anche per altri settori, barriere tariffarie e soprattutto non tariffarie che rendono difficoltoso all’industria europea e alle piccole e medie imprese del settore l’ingresso nel mercato cinese.</p>
      <p sl="it">Di fronte a situazioni di questo tipo negli scambi internazionali non bisogna avere paura ad utilizzare, se ne ricorrono i presupposti legali ed economici, quegli strumenti legittimi esistenti e che gli accordi internazionali multilaterali hanno posto a tutela e salvaguardia dell’industria tessile, proprio per bilanciare i possibili effetti negativi della caduta delle quote. Mi riferisco alla funzione e all’efficienza dell’alto gruppo di sorveglianza del mercato del tessile che avrà il compito di monitorare l’andamento del mercato in Europa attraverso il sistema del doppio controllo delle licenze all’export e all’import, un modo che dovrebbe permettere di individuare triangolazioni commerciali e dare indicazioni sul flusso di importazioni.</p>
      <p sl="it">Poi però, bisogna avere il coraggio e la forza di attivare la clausola di salvaguardia in base alle regole del WTO e ripristinare le quote, almeno temporaneamente, se si creassero pregiudizi seri per la nostra industria a causa di flussi abnormi di importazione. Penso all’utilizzo costante degli strumenti di difesa commerciale come l’antidumping e l’antisovvenzione e, più in generale, al mantenimento di un canale di confronto costantemente aperto tra la Cina e l’Unione europea.</p>
      <p sl="it">La nostra industria tessile non teme la concorrenza, ma va messa in condizioni di poterla affrontare. Di conseguenza, occorre agire su due piani diversi, da un lato l’importanza di favorire quel processo di modernizzazione e di ristrutturazione che rende più competitivo il settore con ammortizzatori sociali per far fronte ai possibili contraccolpi, dall’altro la necessità di garantire al settore di giocare ad armi pari e con regole uguali per tutti.</p>
      <p sl="it">Signor Presidente, signor Commissario, anche per questo noi invitiamo la Commissione e il Consiglio a dare un avvio più forte e più incisivo per l’identificazione dell’origine del prodotto.</p>
    </intervention>
    <intervention id="4-019" speaker_id="4524" name="Caroline LUCAS" is_mep="True" mode="spoken" nationality="United Kingdom" birth_date="09-12-1960" birth_place="Malvern" p_group="Group of the Greens/European Free Alliance" m_state="GB">
      <p sl="en">autore . – Signor Presidente, desidero far presente che i Verdi sono perfettamente consapevoli che le conseguenze di un mercato tessile e dell’abbigliamento completamente liberalizzato per i produttori dell’UE è ancora una questione urgente, soprattutto per certe zone di produzione all’interno dell’Unione in cui l’industria è altamente concentrata. Dall’inizio del 2005 si sono perse diverse centinaia di migliaia di posti di lavoro, benché meno rispetto ad alcune delle previsioni più nefaste.</p>
      <p sl="en">I Verdi hanno segnalato sin dall’inizio la nostra preoccupazione riguardo all’impatto della concorrenza sui produttori europei. Penso che dobbiamo controllare la situazione con attenzione ed essere pronti ad applicare restrizioni sulle importazioni qualora il prossimo anno i prodotti importati prendano il sopravvento sulla capacità di adeguamento delle industrie di abbigliamento nell’UE convogliando, ovviamente, in quel settore le risorse di ricerca e sviluppo.</p>
      <p sl="en">Dobbiamo tuttavia essere consapevoli che il problema è molto più pesante per certi paesi poveri del sud, come il Bangladesh e le Filippine, indotti dalla Banca mondiale e da altri donatori a investire massicciamente nell’esportazione di vestiario e di prodotti di abbigliamento e ora si ritrovano con opportunità di esportazione in calo, un continuo onere di debiti, nessun mezzo finanziario per adeguamenti del settore, e miseria – in particolare per milioni di donne che lavorano nei turni di notte per paghe quasi inesistenti, onde indebolire l’offerta più economica sul mercato con una ancora più economica.</p>
      <p sl="en">E’ infatti quest’ultima prospettiva che evidenzia che in determinati settori, dove troppi produttori producono troppi prodotti, la necessità di alcuni tipi di strumenti di gestione per controllare la fornitura e negli interessi della maggioranza. E’ il motivo per cui esorto i colleghi a sostenere l’emendamento che i Verdi e i Socialisti hanno presentato insieme e che recita: “invita la Commissione a valutare l’utilità di strumenti di gestione sul versante dell’offerta per il settore dell’abbigliamento, al fine di stabilizzare la concorrenza globale e prevenire l’approccio per norme sociali e ambientali basato sul minimo comune denominatore.</p>
      <p sl="en">Un mercato completamente liberalizzato in settori caratterizzati da un eccesso di capacità di produzione porta miseria a tutti tranne che a pochi. A tale riguardo, penso che dovremmo usare l’esempio dell’industria dell’abbigliamento per incitare a modificare forma mentis su come la politica dovrebbe disciplinare i mercati a beneficio di tutti. Nell’ambito della valutazione degli strumenti di gestione sul versante dell’offerta si potrebbe considerare l’eventuale reintroduzione di un qualche tipo di quote.</p>
      <p sl="en">Un’altra opzione citata nella risoluzione comune che merita una valutazione più globale è quella relativa alla creazione di una zona di produzione Euromed del settore tessile e dell’abbigliamento. Tale opzione non solo mira a migliorare le opportunità di sviluppo negli Stati costieri del Mediterraneo del sud.</p>
      <p sl="en">E’ uno dei validi esempi di come una zona economica Euromed potrebbe essere gestita con sensibilità senza trascinare l’intera regione mediterranea in una liberalizzazione accanita attraverso un accordo di Libero scambio. Dal punto di vista del mio gruppo. la presente proposta è un’opzione di per sé da promuovere a prescindere dal contestato progetto di accordo di libero scambio Euromed per il 2010 che, secondo la valutazione d’impatto della sostenibilità condotto dalla DG Trade nella Commissione, coinvolgerebbe un numero significativo di conseguenze sociali e ambientali non poco negative.</p>
    </intervention>
    <intervention id="4-020" speaker_id="31123" name="Pedro GUERREIRO" is_mep="True" mode="spoken" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">autore . – Siamo lieti di svolgere questo dibattito al quale il gruppo parlamentare ha apportato un notevole contributo. Ci auguriamo che contribuisca a proteggere i posti di lavoro e l’attività del settore tessile e dell’abbigliamento, un comparto strategico per l’Unione europea, così sottovalutato e poco protetto.</p>
      <p sl="pt">Per quanto riguarda le domande alla Commissione, non abbiamo nulla da aggiungere; sono state presentate. Sulla proposta di risoluzione, che il Parlamento europeo dovrebbe adottare oggi, dobbiamo sottolineare che, nonostante contenga certi punti che potrebbero in pratica proteggere e promuovere il settore tessile e dell’abbigliamento nell’Unione europea, abbiamo alcune riserve su altri punti.</p>
      <p sl="pt">Solo tre esempi: il Fondo di adeguamento alla globalizzazione non dovrebbe essere utilizzato come incentivo contro gli inaccettabili costi sociali ed economici della chiusura e della delocalizzazione di imprese, con la conseguente distruzione di posti di lavoro. Per questo motivo dovremmo intervenire sulle cause e non sugli effetti. Occorre invertire le attuali politiche di liberalizzazione e mobilizzare gli strumenti finanziari che contribuiscono effettivamente a proteggere i posti di lavoro, a modernizzare il settore e anche a promuovere l’introduzione di altre industrie, tra cui quelle collegate al settore tessile e dell’abbigliamento, permettendo così la diversificazione industriale in regioni in cui tale attività è al momento concentrata.</p>
      <p sl="pt">Non sarà molto sensato esortare l’Unione europea a incoraggiare altri a riesaminare le proprie politiche monetarie se l’UE non rivaluta prima in modo critico la forte politica dell’euro e il suo impatto su alcune esportazioni di paesi dell’UE. Né avrà molto senso chiedere strumenti di difesa commerciale nei confronti della Cina, sostenendo al contempo la creazione di uno spazio di libero scambio euromediterraneo.</p>
      <p sl="pt">In questo mio intervento non ho tempo per sintetizzare tutte le nostre proposte in merito al settore tessile e dell’abbigliamento dell’Unione europea. Sono inserite nella nostra proposta di risoluzione. Tuttavia, vorremmo citare alcuni degli emendamenti presentati alla risoluzione comune.</p>
      <p sl="pt">Mirano a colmare l’assenza di qualsiasi riferimento alle gravi conseguenza della liberalizzazione del settore tessile e dell’abbigliamento a livello globale, con la chiusura e la delocalizzazione di numerose imprese, in particolare nell’Africa settentrionale e in Asia, lasciando una scia di disoccupazione e di pesante crisi socioeconomica; a sottolineare anche che il sistema di vigilanza a “doppio controllo” non servirà a nulla a meno che eviti qualsiasi ripetizione della situazione emersa nel 2005, e a evidenziare la necessità di nuove misure di salvaguardia in modo da mantenere e promuovere l’occupazione e l’attività del settore nell’Unione europea. Le proposte rilevano che alcuni paesi hanno adottato misure di slavaguardia applicabili fino alla fine del 2008 e che è pertanto difficile comprendere il motivo per cui l’UE non abbia seguito l’esempio.</p>
      <p sl="pt">Le proposte esprimono anche la preoccupazione riguardo alle intenzioni della Commissione di riesaminare gli strumenti di difesa commerciale in base agli interessi di società che hanno trasferito la propria produzione in paesi in cui, grazie ai salari bassi e alle norme sociali e ambientali meno rigorose, i costi di produzione sono inferiori. Le proposte suggeriscono di elaborare un programma comunitario per il settore tessile e dell’abbigliamento, e in particolare per le regioni più svantaggiate che dipendono da tale attività e dagli aiuti alle PMI. Si tratta di proposte che insistono sulla necessità di creare un quadro normativo volto a penalizzare i trasferimenti di imprese, condizionando la concessione di aiuti pubblici alle imprese a impegni a lungo termine in termini di sviluppo regionale e occupazione, tra cui il requisito di restituire le sovvenzioni ricevute qualora tali condizioni non siano soddisfatte. Infine, sono proposte che chiedono un ruolo più incisivo dei rappresentanti dei lavoratori in seno ai consigli di amministrazione delle società e riguardo a decisioni fondamentali concernenti l’organizzazione. Sono proposte che ci auguriamo godranno del sostegno del Parlamento europeo.</p>
    </intervention>
    <intervention id="4-021" speaker_id="photo_generic" name="Peter Mandelson" is_mep="True" mode="spoken">
      <p sl="en">Membro della Commissione . − Signor Presidente, come gli onorevoli deputati sanno, nel 2005 l’UE e la Cina hanno concordato un memorandum d’intesa che contemplava un accordo transitorio di due anni e mezzo volto a concedere un attimo di respiro in più ai produttori tessili dell’UE, a seguito della liberalizzazione del commercio globale nel settore tessile e dell’abbigliamento.</p>
      <p sl="en">L’accordo imponeva una crescita massima annua per 10 prodotti tessili e di abbigliamento particolarmente sensibili. Questi limiti scadono il 31 dicembre 2007, sebbene la validità del memorandum stesso si estenda sino alla fine del 2008, con il previsto impegno di industria e governo di entrambe le parti a lavorare a favore di una transizione stabile al libero scambio nel campo dei tessuti.</p>
      <p sl="en">E’ sempre stata mia intenzione vincolare la Cina a quella responsabilità. La Commissione ha negoziato con la Cina un sistema di sorveglianza a doppio controllo per il 2008 che coprirà otto categorie di prodotti tessili particolarmente sensibili.</p>
      <p sl="en">Questo significa che la Cina rilascerà una licenza per tutte le esportazioni e, in parallelo, gli uffici UE preposti all’emissione delle licenze negli Stati membri emetteranno una licenza di importazione. E’ un sistema conosciuto, e produttori, importatori e rivenditori lo hanno accolto con favore. Il suo valore consiste nel consentirci si controllare i modelli di importazione nel settore dei tessuti e, poiché le importazioni devono essere dotate di licenza prima di lasciare le zone di carico in Cina, ci permette di anticipare probabili sviluppi.</p>
      <p sl="en">Sono il primo a riconoscere il fatto che l’industria tessile e dell’abbigliamento sta attraversando un lungo periodo di cambiamento strutturale, iniziato molto tempo prima dell’eliminazione delle quote. Le società europee di successo non stanno affrontando direttamente i produttori in serie ma investono in tecnologia e qualità. Rimaniamo – vale sempre la pena dirlo – il secondo maggiore esportatore di prodotti tessili nel mondo. E’ un segno della fiducia e della capacità dei produttori tessili europei il fatto di non aver chiesto di estendere ulteriormente le quote. Hanno sostenuto che la loro competitività dipende ora da un’azione efficace contro la contraffazione e l’accesso al mercato in Cina.</p>
      <p sl="en">Va da sé che intendo sostenere con forza questi due problemi con la nostra politica commerciale. Per quanto riguarda l’accesso al mercato, cercheremo un nuovo accesso per i prodotti tessili nel Doha Round e in tutti i nostri nuovi accordi di libero scambio. Abbiamo anche istituito uno specifico gruppo di lavoro nell’ambito della nuova strategia di accesso al mercato. L’Europa è in posizione ottimale per sfruttare nuovi enormi mercati di beni al consumo nelle economie emergenti e non ci metteremo semplicemente belli comodi in attesa che queste tendenze seguano il nostro corso.</p>
      <p sl="en">La contraffazione, se presente, è un problema ancora maggiore. Proteggere i marchi e i diritti dei modelli è un fattore assolutamente cruciale per l’industria tessile e io sollevo tali problematiche ogni volta che ho un incontro con i cinesi.</p>
      <p sl="en">Abbiamo svolto un utile lavoro di collaborazione con il servizio doganale cinese e gli organizzatori di fiere commerciali, nonché con l’ufficio cinese dei brevetti. Ma, tutto sommato, la Cina rimane un problema enorme per i titolari di diritti di proprietà intellettuale. I mercati della contraffazione vengono smantellati un giorno e quello successivo i commercianti fanno di nuovo la loro comparsa. Come ho detto in passato, non abbiamo escluso l’eventualità di ricorrere all’OMC se la situazione non migliora. L’onorevole Toia ha citato la proposta del “made in” per aiutare il settore tessile: sono stato io ad avanzare tale proposta, l’ho presentata alla Commissione che l’ha accolta, mentre non è stata accolta, temo, dalla maggioranza degli Stati membri. Date queste premesse, non posso spingere oltre la proposta o fare più di quanto abbia già fatto.</p>
      <p sl="en">Il mese scorso, in occasione del Vertice UE-Cina tenutosi a Pechino, sono stato molto attento nel passare alcuni chiari messaggi, che si applicano al settore tessile come ovunque. Le relazioni commerciali UE-Cina si sono trasformate negli ultimi due decenni. Entrambe le parti ne hanno beneficiato immensamente ma la situazione è diventata pericolosamente squilibrata. La Cina domina i nostri mercati delle importazioni, ma le nostre imprese perdono terreno in Cina a causa del fenomeno della contraffazione e delle barriere all’accesso al mercato che ogni giorno si traducono in una perdita di opportunità commerciali pari a 55 milioni di euro. La crescita vertiginosa del nostro deficit della bilancia commerciale riflette entrambi questi fattori.</p>
      <p sl="en">Questo non è imputabile a una mancanza di competitività da parte dei produttori europei. Registriamo un’eccedenza negli scambi di merci con il resto del mondo e, dove possiamo competere liberamente, non temiamo rivali. Non è il caso della Cina. Anziché porre condizioni paritarie, rema pesantemente contro di noi. Dobbiamo affrontare restrizioni in termini di scambi e investimenti, l’imperversante contraffazione e gli ostacoli normativi praticamente in ogni settore. La Cina, a distanza di sei anni dalla sua adesione all’OMC, ancora troppo spesso non ne rispetta gli obblighi.</p>
      <p sl="en">A mio avviso, i problemi del tessile sono sintomatici dei problemi più ampi che fronteggiamo con la Cina. Siamo il principale cliente della Cina per abbigliamento e prodotti tessili. Abbiamo rispettato il vantaggio compartivo della Cina riguardo ai costi del lavoro e di produzione. Ci stiamo concentrando sui nostri vantaggi comparativi. Stiamo innalzando la catena di valori in quello che produciamo. Nel mercato della Cina ci attendiamo lo stesso tipo di pari opportunità e trattamento equo che i produttori cinesi ricevono nei nostri.</p>
      <p sl="en">Al recente vertice, il Primo Ministro della Cina, Wen Jiabao, sembrava prestare ascolto e comprendere la nostra forte preoccupazione e ha proposto di creare un meccanismo strategico di alto livello con l’UE onde concentrarsi sul riequilibrio del nostro deficit commerciale con la Cina.</p>
      <p sl="en">Accolgo con favore questo suggerimento, con un ovvio avvertimento: non abbiamo bisogno di un dialogo in più o di una tabella di marcia in più, bensì dell’azione – sul terreno, nei mercati, dinanzi ai giudici, dove interessa agli esportatori europei. E l’azione non deve provenire solo dal ministero del Commercio ma in generale dalle agenzie di regolamentazione e dai ministeri che limitano l’accesso al mercato e l’applicazione del diritto in tutte le parti dell’economia cinese. L’apertura dei mercati europei alla Cina non sarà politicamente sostenibile in assenza di questa azione.</p>
      <p sl="en">Mi riferisco ai prodotti tessili e dell’abbigliamento, ma anche a tutti i settori in cui l’Europa ha interessi legati alle esportazioni. La realizzazione pratica dell’autentico cambiamento grazie al nuovo meccanismo di alto livello relativo al disavanzo commerciale, che io e la mia controparte commerciale siamo incaricati di progettare e lanciare, rappresenterà la prova definitiva della buonafede della Cina. Mi auguro che questa buonafede corrisponda alla nostra nel desiderare di risolvere le questioni dinanzi a noi senza ricorrere a un confronto evitabile.</p>
    </intervention>
    <intervention id="4-022" speaker_id="2037" name="Robert STURDY" is_mep="True" mode="spoken" nationality="United Kingdom" birth_date="22-06-1944" birth_place="Wetherby" p_group="European Conservatives and Reformists Group" m_state="GB">
      <p sl="en">a nome del gruppo PPE-DE . – Signor Presidente, mi permetto di far presente al Commissario che per una volta sono praticamente senza parole. Congratulazioni. Penso sia esattamente quello che quest’Aula desiderava sentire e mi auguro senz’altro che il Commissario nei suoi negoziati con la Cina non tralasci i punti che ha sollevato oggi. E’ incoraggiante e mi sembra come se lui avesse una totale e assoluta padronanza della situazione. Non si aspettava che lo dicessi, ma lo affermo perché ritengo che abbia fatto esattamente quello che voleva.</p>
      <p sl="en">Vorrei solo aggiungere una riflessione, o due o tre riflessioni, molto brevemente. Ieri ho seguito in quest’Aula uno dei migliori interventi che abbia sentito pronunciare da un capo di Stato, il Re di Giordania. Uno degli aspetti che ha menzionato riguardava la situazione con Euromed, che riveste un’importanza specifica riguardo al settore tessile e, ovviamente, è di grande peso per la stabilità dell’intera regione europea/mediterranea. Forse il Commissario potrebbe appunto aggiungere le proprie osservazioni in merito, perché è tema di negoziati. Penso che sia di particolare importanza, particolare in quanto abbiamo la Turchia da una parte e il Marocco dall’altra; tutto verrebbe interessato in modo particolare dalla nostra relazione con la Cina.</p>
      <p sl="en">Secondo, poiché sono uno che non crede negli strumenti di difesa degli scambi e crede più in un libero mercato, ma in un libero mercato equo in cui la concorrenza sia paritaria, sono lieto di sentire che sta seguendo queste impostazioni.</p>
      <p sl="en">Terzo, cosa accadrà esattamente una volta terminato il doppio controllo della Commissione – credo che il Commissario intendesse alla fine del 2008 – tenendo presente che gli Stati Uniti hanno appena imposto condizioni molto restrittive per le importazioni? Questo significherà più prodotti sul mercato europeo di quanti non ce ne siano già?</p>
      <p sl="en">Infine, signor Commissario, colgo l’occasione per augurare a lei, a Renate e al resto del suo staff un felicissimo Natale e un prospero anno nuovo.</p>
    </intervention>
    <intervention id="4-023" speaker_id="2286" name="Harald ETTL" is_mep="True" mode="spoken" nationality="Austria" birth_date="07-12-1947" birth_place="Gleisdorf" p_group="Socialist Group in the European Parliament" m_state="AT">
      <p sl="de">a nome del gruppo PSE. – Signor Presidente, che cosa porterà il 2008 all’industria tessile dell’Unione europea? Di certo nulla di buono. La Cina si è sviluppata nella potenza tessile più aggressiva al mondo e nel solo 2006 dal 50 al 60 per cento dell’alta tecnologia nel settore tessile è stato acquistato per la Cina nel comparto dei filatoi continui ad anelli, delle macchine per tessere e macchine per la testurizzazione. Le capacità adesso aspettano dietro le quinte.</p>
      <p sl="de">I commercianti e i fabbricanti europei non ordinano più, ma aspettano offerte migliori dalla Cina. Sono prossimi altri fallimenti. L’attenzione europea concentrata sugli scambi ci creerà problemi ancora maggiori in altri settori, non solo in quello tessile.</p>
      <p sl="de">Il volume di prodotti che ci vengono offerti aumenterà, com’è ovvio. La varietà dei prodotti tessili, tuttavia, diminuirà. Se le richieste hanno ancora un senso, allora l’ulteriore ristrutturazione dell’industria nell’Unione europea deve essere assistita e protetta con maggiore efficacia in termini sociali. Solo alcuni produttori di nicchia sopravviveranno.</p>
      <p sl="de">Questo sviluppo ha anche un’altra dimensione, tuttavia. In Cina le condizioni salariali e di lavoro per gli addetti del tessile, dell’abbigliamento e del pellame sono ancora catastrofiche. I commercianti e gli investitori europei buttano inoltre giù i prezzi in Cina. Oltre a tutti i vantaggi competitivo in Cina, la sopravvivenza è resa ancora più difficile dal forte sostegno europeo dato alla restante industria tessile d’Europa. Il guadagno veloce è sempre a spese dei più piccoli.</p>
      <p sl="de">In quanto sindacalista, vorrei che l’economia sportiva che organizza le Olimpiadi in Cina, rivelasse la situazione della forza lavoro femminile locale. Oggi dalle 350 alle 400 persone muoiono ogni giorno negli stabilimenti tessili in Cina. Si contano fino a 100 mutilazioni alle mani al giorno. Nove fabbricanti cinesi su dieci violano le norme internazionali in materia di lavoro e persino le disposizioni stabilite nella legislazione cinese!</p>
      <p sl="de">Tuttavia, il commercio da noi funziona bene al dettaglio. In qualità di sindacalista e vicepresidente della Federazione internazionale dei lavoratori tessili, dell’abbigliamento e del cuoio vi dico che è troppo tardi, ma non troppo tardi per adottare misure sociali.</p>
    </intervention>
    <intervention id="4-024" speaker_id="28411" name="Ignasi GUARDANS CAMBÓ" is_mep="True" mode="spoken" nationality="Spain" birth_date="18-05-1964" birth_place="Barcelona" p_group="Group of the Alliance of Liberals and Democrats for Europe" m_state="ES">
      <p sl="es">a nome del gruppo ALDE . – Signor Presidente, ritengo che tutti gli interventi che stiamo ascoltando qui seguono la stessa linea. Di recente abbiamo assistito a ben poche discussioni in cui abbiamo avuto la possibilità di ascoltare dai vari punti dell’Aula rappresentanti di sensibilità politiche diverse che parlano lo stesso linguaggio, esattamente con lo stesso obiettivo.</p>
      <p sl="es">Siamo a favore del libero scambio, senza dubbio, e lo sosteniamo quale principio molto chiaro. Quindi non si tratta di creare barriere, ma si tratta di garantire che le regole del gioco siano le stesse per tutti e ammettere che la concorrenza sleale da parte della Cina, con l’imposizione di restrizione all’accesso al mercato e attraverso le sistematiche violazioni costanti e di gravissima entità dei diritti di proprietà intellettuale e industriale, o la mancanza di controllo sulle importazioni, o la questione delle differenze di tasso di cambio, che ovviamente non incide solo sul tessile ma anche su molte altre sfere delle nostre relazioni commerciali, nonché altre misure adottate dal paese stanno mettendo l’industria in una situazione molto delicata ed estremamente seria. L’industria continua a esistere e a difendersi onde sopravvivere e non chiede protezione, come ha giustamente sottolineato il Commissario Mandelson nel suo intervento, per il quale non posso che congratularmi. Non chiede barriere, chiede regole del gioco uguali per tutte, e chiede di poter giocare a condizioni paritarie.</p>
      <p sl="es">In effetti, la situazione cambia in toto a partire dalla fine dell’anno, e la Commissione non può limitarsi a notare tale cambiamento, osservandolo come se si trattasse di un fenomeno meteorologico. Ha una grande quantità di armi e strumenti cui ricorrere, quali i controlli sulle importazioni, con cui garantire che le regole del gioco siano effettivamente le stesse, e può utilizzare i meccanismi di difesa di cui dispone.</p>
    </intervention>
    <intervention id="4-025" speaker_id="28372" name="Ryszard CZARNECKI" is_mep="True" mode="spoken" nationality="Poland" birth_date="25-01-1963" birth_place="Londyn " m_state="PL">
      <p sl="pl">a nome del gruppo UEN. – Signor Presidente, Commissario Mandelson, come un gentiluomo britannico, desidera fare una partita a scacchi, solo che il suo avversario, il partner cinese, vuole in realtà giocare un altro gioco con regole totalmente diverse.</p>
      <p sl="pl">Ovviamente, possiamo parlare qui di monitoraggio, di controlli sulle importazioni dalla Cina, ma non dimentichiamo un particolare noto come ri-esportazione, ossia la Cina invia certi articoli, per esempio, nei paesi africani e poi quella stessa merce arriva da noi come se fosse africana, benché in realtà i prodotti siano stati fabbricati in stabilimenti cinesi ubicati in quei paesi, o effettivamente in Cina.</p>
      <p sl="pl">Desidero sottolineare un aspetto su cui è stato detto troppo poco: la questione della riduzione artificiosa del valore della valuta cinese; logicamente, questo facilita le esportazioni verso l’Europa. Si tratta di una minaccia seria.</p>
    </intervention>
    <intervention id="4-026" speaker_id="4507" name="Bas BELDER" is_mep="True" mode="spoken" nationality="Netherlands" birth_date="25-10-1946" birth_place="Ridderkerk" p_group="European Conservatives and Reformists Group" m_state="NL">
      <p sl="nl">a nome del gruppo IND/DEM . – Signor Presidente, desidero innanzi tutto ringraziare dal profondo del cuore il Commissario Mandelson per i chiari argomenti addotti. Ne avevo già letto in dettaglio sulla stampa europea.</p>
      <p sl="nl">Ora il mio contributo. Il futuro del settore tessile europeo alla luce dell’ascesa economica della Cina è un tema di primissimo rilievo della presente discussione. Talvolta, L’Unione si rivela incapace di anticipare adeguatamente lo sviluppo della Cina; la ragione è imputabile all’incapacità dell’Unione di sviluppare una politica commerciale ambiziosa. L’Unione europea è divisa tra un partito del nord e un partito del sud, che si tratti delle quote dei prodotti tessili o della riforma delle misure di difesa commerciale.</p>
      <p sl="nl">E’ pertanto ora che gli Stati membri imparino a guardare oltre i loro propri interessi. Un primo passo in questo senso è il riconoscimento da parte del partito del nord che la protezione della propria industria contro la pirateria e gli aiuti di Stato illeciti non è protezionismo, e che per la protezione occorre un insieme di strumenti efficace. Il partito del sud deve comprendere che la crescita della Cina implica conseguenze.</p>
      <p sl="nl">L’Unione non deve più farsi cogliere di sorpresa, come avvenuto nel 2005 quando è scaduto l’Accordo Multifibre. Le industrie europee devono cercare tempestivamente mercati di nicchia. Dopotutto, le opzioni per la reintroduzione delle quote sono limitate sino alla fine del 2008.</p>
    </intervention>
    <intervention id="4-027" speaker_id="28457" name="Luca ROMAGNOLI" is_mep="True" mode="spoken" nationality="Italy" birth_date="12-09-1961" birth_place="Roma" p_group="Non" m_state="IT">
      <p sl="it">Signor Presidente, onorevoli colleghi, nell’imminente scadenza del memorandum d’intesa tra Unione europea e Cina, mi sembra si colgano con evidenza nelle interrogazioni presentate le giuste inquietudini dell’industria e degli addetti al settore alla luce dell’impatto che vi ha comunque avuto e ha l’importazione – sarebbe meglio dire la dilagante invasione – dei prodotti cinesi negli Stati europei.</p>
      <p sl="it">Più volte, io ho avuto modo di sottolineare – e la mia voce non è stata in proposito isolata – che la vera concorrenza e la competitività nel mercato interno, ancor più che in quello esterno, delle nostre produzioni si assicura non solo e non tanto con il sistema delle quote, ma essenzialmente difendendo il settore dalla concorrenza sleale. Sleale, perché si fonda su condizioni di costo e di produzione immensamente inferiori. Il valore aggiunto delle produzioni cinesi a tale costo è sproporzionato grazie ai noti fattori incongruenti di produzione rispetto a quelli che vigono nel nostro civilissimo continente.</p>
      <p sl="it">Come si può pensare di competere con produzioni realizzate con costi infinitivamente più bassi e che anche in termini di qualità comparata potremmo dire sono ormai pressoché in equilibrio con molti prodotti europei? Credo che la possibilità sia essenzialmente una, l’unica per ristabilire un po’ di quella che voglio definire giustizia commerciale e sostenibile concorrenza: un sistema di sorveglianza sulle importazioni della Cina deve basarsi, a mio giudizio, sull’accertamento di condizioni di produzione non troppo lontane da quello che supportano le nostre industrie. Non si può pretendere che i costi del lavoro siano gli stessi? Bene, si deve pretendere che i prodotti siano certamente realizzati senza l’utilizzo di manodopera infantile o in condizioni vergognose o paraschiavistiche e ancora che siano realizzate senza arrecare disastrosi danni all’ambiente oltre che alle non sufficientemente verificate dannosità, sicurezza per i consumatori e qualità certificata.</p>
      <p sl="it">Una politica diversa andrebbe anche applicata alle industrie europee che delocalizzano e svolgono una concorrenza sleale rispetto alle industrie che continuano a produrre i nostri Stati, magari attraverso misure fiscali che riequilibrano il vantaggio rispetto alle imprese che non delocalizzano.</p>
      <p sl="it">Concludo: anche le condizioni di distribuzione in Europa dovrebbero essere meglio monitorate, visto quello che sicuramente accade almeno in Italia, ove si maschera la distribuzione al dettaglio quella che invece è commercializzazione all’ingrosso.</p>
    </intervention>
    <intervention id="4-028" speaker_id="28572" name="Georgios PAPASTAMKOS" is_mep="True" mode="spoken" nationality="Greece" birth_date="05-03-1955" birth_place="Platanorrevma Kozanis" p_group="Group of the European People's Party (Christian Democrats)" m_state="GR">
      <p sl="el">Signor Presidente, noi, in quanto Unione europea, veniamo esortati – persino ora – a rielaborare la nostra strategia per l’importante settore dei prodotti tessili e dell’abbigliamento.</p>
      <p sl="el">Il progetto di una strategia europea globale potrebbe essere delineato come segue: primo, garantire un migliore accesso dei prodotti europei ai mercati esteri, tramite la massima convergenza mondiale possibile di dazi doganali a livelli bassi; ed eliminazione delle barriere doganali.</p>
      <p sl="el">Secondo, effettiva applicazione delle regole di origine alle importazioni.</p>
      <p sl="el">Terzo, offrire un sostanziale sostegno, tramite il Fondo di adeguamento alla globalizzazione, alle piccole e medie imprese su cui si ripercuote la liberalizzazione. Ritengo che sarebbe utile creare un programma comunitario a sostegno del settore, soprattutto nelle regioni meno favorite dell’Unione.</p>
      <p sl="el">Quarto, garantire un modo efficace per contrastare la pirateria e la contraffazione, dato che il settore del tessile e dell’abbigliamento rappresenta oltre il 50 per cento dei casi rilevati.</p>
      <p sl="el">Quinti, mantenere e rafforzare gli strumenti di difesa commerciale, assolutamente indispensabili per combattere le pratiche illecite che compromettono la concorrenza.</p>
      <p sl="el">Sesto, garantire che i prodotti importati nell’Unione europea sottostanno a norme equivalenti in materia di protezione dei consumatori e di sicurezza.</p>
      <p sl="el">Per quanto riguarda la Cina, esprimiamo la nostra preoccupazione per il ricorso al sistema del doppio controllo anziché all’estensione delle quote alle dieci categorie di prodotti. In ogni caso, chiediamo alla Commissione – chiediamo a lei, Commissario Mandelson – che il sistema venga applicato con rigore ed efficacia. Le ricordo anche l’ultimum remedium delle salvaguardie che l’Unione europea è autorizzata ad attivare.</p>
      <p sl="el">Per concludere, signor Presidente, la liberalizzazione del sistema commerciale mondiale non è sinonimo di tolleranza nei confronti della concorrenza sleale, delle tattiche commerciali illecite o, alla fine, distorsione del modello socioeconomico.</p>
    </intervention>
    <intervention id="4-029" speaker_id="28322" name="Joan CALABUIG RULL" is_mep="True" mode="spoken" nationality="Spain" birth_date="24-05-1960" birth_place="Valencia" p_group="Socialist Group in the European Parliament" m_state="ES">
      <p sl="es">Signor Presidente, mi permetta di congratularmi con lei, signor Commissario, per la sua fermezza e per l’accordo raggiunto in ottobre con la Cina riguardo al sistema del doppio controllo delle esportazioni di prodotti tessili verso l’Unione europea.</p>
      <p sl="es">Considerata l’eliminazione del sistema delle quote, che si concluderà quest’anno, l’accordo contribuirà, o perlomeno dovrebbe, a garantire che il passaggio a un libero mercato nel 2008 avvenga in modo corretto. E’ essenziale per le imprese manifatturiere europee, che già devono affrontare sfide titaniche, come altri oratori hanno sottolineato. L’industria e le autorità devono collaborare onde seguire da vicino lo sviluppo dei modelli commerciali con la Cina ed evitare che si ripeta la situazione emersa nel 2005.</p>
      <p sl="es">Deploriamo tuttavia il fatto che le categorie coperte dall’accordo del giugno 2005 contemplassero solo otto dei 10 prodotti soggetti a limiti fino al 31 dicembre di quest’anno, e a questo punto vorrei che ci spiegasse quale strategia la Commissione intende adottare per controllare le due categoria di prodotti escluse dal sistema del doppio controllo concordato, e precisamente i tessuti di cotone e biancheria per la tavola e la cucina.</p>
      <p sl="es">Non c’è tuttavia alcun dubbio sul fatto che oltre a questo accordo dovremo continuare a intervenire in altre aree onde garantire un gioco di concorrenza dell’industria europea a condizioni leali e reciproche, ad esempio sviluppando il marchio dell’indicazione di origine – sebbene presenti alcune difficoltà che ha evidenziato – o promuovendo condizioni di lavoro, sociali e ambientali nei negoziati degli accordi commerciali.</p>
      <p sl="es">Tutte le istituzioni e le imprese si devono concentrare sulla R&amp;S, sfruttando l’ampio ventaglio di possibilità offerte dal Settimo programma quadro, e dobbiamo anticipare i cambiamenti e, al tempo stesso, tener conto degli effetti della ristrutturazione adottando le misure sociali necessarie per sostenere i lavoratori.</p>
      <p sl="es">Infine, desidero esprimere il mio apprezzamento per l’accordo raggiunto in occasione del decimo Vertice Europa-Cina che lei ha citato, che consentirà di creare un gruppo di lavoro ad alto livello incaricato di affrontare aspetti chiave quali il disavanzo commerciale, le difficoltà di accesso al mercato cinese e i diritti di proprietà intellettuale.</p>
      <p sl="es">E’ un altro passo nella giusta direzione sul fronte del miglioramento delle nostre relazioni con la Cina e della promozione di un ambiente vantaggioso per entrambe le parti.</p>
    </intervention>
    <intervention id="4-030" speaker_id="4241" name="Johan VAN HECKE" is_mep="True" mode="spoken" nationality="Belgium" birth_date="02-12-1954" birth_place="Gent" p_group="Group of the Alliance of Liberals and Democrats for Europe" m_state="BE">
      <p sl="nl">Signor Presidente, onorevoli colleghi, c’è ancora un futuro per il settore tessile europeo? La risposta spetta in ampia misura alla Commissione europea. Il mese scorso a Pechino, il Commissario Mandelson ha denunciato la scarsa sicurezza dei prodotti cinesi, il flusso enorme di articoli contraffatti e il dumping delle merci di esportazione cinesi. Ha minacciato, molto giustamente, di presentare una denuncia all’OMC. Le importazioni giornaliere in Europa dalla Cina sono pari a mezzo miliardo di euro, e otto prodotti su dieci di merce contraffatta intercettata provengono da quel paese.</p>
      <p sl="nl">Tuttavia, il settore tessile europeo in questo momento, oltre a lamentare il fenomeno della contraffazione, risente anche della debolezza del dollaro. Un dollaro debole non solo ipoteca le nostre esportazioni, ma dà anche un vantaggio artificiale ai paesi che ancora impiegano il dollaro come valuta. Per pura coincidenza, questi paesi sono situati soprattutto in Asia e, non così per caso, la Cina si mantiene aggrappata al dollaro. E’ una situazione intollerabile per il settore tessile, che lavora con ampi volumi e bassi margini di profitto.</p>
      <p sl="nl">La nostra industria non può e non deve cadere vittima di una moneta europea forte. Da qui, la necessità di utilizzare sempre più l’euro nelle nostre relazioni commerciali, Dopotutto, questa era, pensavo, una delle ragioni alla base dell’introduzione della nostra moneta unica cinque anni fa.</p>
    </intervention>
    <intervention id="4-031" speaker_id="4450" name="Vasco GRAÇA MOURA" is_mep="True" mode="spoken" nationality="Portugal" birth_date="03-01-1942" birth_place="Porto" p_group="Group of the European People's Party (Christian Democrats) and European Democrats" m_state="PT">
      <p sl="pt">La conseguenza della globalizzazione nell’area europea è che le imprese produttive sono i perdenti e le aziende che esportano tecnologia, i vincenti. E’ una situazione riproposta con molta chiarezza nella coesione interna. Nel caso dell’industria tessile, il fatto che il settore sia principalmente costituito da piccole e medie imprese è uno svantaggio sul mercato che rappresenta il 6 per cento del commercio totale a livello mondiale e un fatturato stimato dell’ordine dei 566 miliardi di euro. Inoltre, molte regioni di produzione risentono della ristrutturazione economica, pertanto è difficile raggiungere la sostenibilità nel settore.</p>
      <p sl="pt">La produzione europea è costretta a competere con quella di paesi che hanno svalutato artificialmente la propria moneta, non rispettano le norme di protezione dell’ambiente né sopportano i costi della tutela ambientale, violano spesso i diritti di proprietà intellettuale o, dettaglio ancora più grave, sul fronte sociale e dell’occupazione, oltre ad avere costi salariali nettamente inferiori, non applicano misure di protezione dei lavoratori rigorose come quelle europee. E’ pertanto assolutamente urgente garantire il rispetto delle regole dell’OMC e che la Commissione sia in grado di controllare le importazioni, non consentendo di gettare un velo artificiale per celare gli eccessi rilevati nella pratica con la Cina riguardo alle importazioni di prodotti tessili, come avvenuto in passato.</p>
      <p sl="pt">La Commissione deve adottare tutte le misure necessarie per salvaguardare gli interessi dell’Unione europea, tra cui, se del caso, l’imposizione di quote alla Cina, possibilmente fino alla fine del 2008, nell’ambito del quadro giuridico dell’OMC nonché insistere per un rispetto incondizionato delle regole del fair play . Ai produttori europei mancano incentivi per attività di ricerca e sviluppo e per rafforzare le competenze della forza lavoro, non hanno un accesso adeguato ai mercati esterni o uno strumento efficace per prevenire la contraffazione. La proprietà intellettuale è la base del valore aggiunto del settore e deve essere difesa a tutti i costi al fine di incoraggiare la produzione con un elevato valore aggiunto. Infine, signor Presidente, signor Commissario, non si deve dimenticare la sicurezza dei consumatori. E’ responsabilità della Commissione evitare l’ingresso nelle case dei cittadini europei di qualsiasi prodotto che possa essere dannoso per le nostre famiglie.</p>
    </intervention>
    <intervention id="4-032" speaker_id="28578" name="Stavros ARNAOUTAKIS" is_mep="True" mode="spoken" nationality="Greece" birth_date="25-05-1956" birth_place="Archanes" p_group="Socialist Group in the European Parliament" m_state="GR">
      <p sl="el">Signor Presidente, in Europa, e in particolare in Grecia, il settore tessile consiste principalmente di piccole e medie imprese, di cui molte si stanno sviluppando nella regione. Noi, in quanto Unione europea, abbiamo il dovere di garantire la redditività del settore entro i nostri confini, e di assicurare la protezione delle nostre imprese contro la concorrenza sleale e il commercio illegale.</p>
      <p sl="el">Il settore tessile europeo deve acquisire maggiore competitività a livello internazionale. Dobbiamo sostenere misure volte all’ammodernamento delle nostre imprese, all’innovazione, nonché alla ricerca e sviluppo. Com’è ovvio, dobbiamo tenere conto seriamente del fatto che il 1° gennaio 2008 termina il periodo transitorio per le quote sulle importazioni di prodotti tessili dalla Cina. Nel contesto più ampio, tuttavia, e nell’interesse dei consumatori europei, dovremo anche garantire l’attuazione di regole vincolanti relativa all’etichettatura “made in …” per i prodotti tessili, nonché un’applicazione efficace del sistema di vigilanza delle importazioni da paesi terzi.</p>
    </intervention>
    <intervention id="4-033" speaker_id="28209" name="Anne LAPERROUZE" is_mep="True" mode="spoken" nationality="France" birth_date="04-07-1956" birth_place="Puylaurens" p_group="Group of the Alliance of Liberals and Democrats for Europe" m_state="FR">
      <p sl="fr">Signor Presidente, quando sono intervenuta in quest’Aula sullo stesso argomento nel luglio 2005, ho detto che le lezioni che avremmo tratto dalla crisi del tessile ci avrebbero alla fine aiutato a mantenere e sviluppare altri settori dell’economia europea. Ritengo che abbiamo compiuto qualche passo avanti, ma non molti. Siamo qui che ancora chiediamo maggiori attività di ricerca e sviluppo ed esortiamo la Commissione a garantire il rispetto dei diritti di proprietà intellettuale. Sono fattori decisivi, ma non sufficienti. Sono indotta a pensare che, anziché essere un elemento della crescita dello sviluppo commerciale ed economico, l’OMC e le sue regole fungano da freno. Gli scambi sono ovviamente una fonte di crescita, ma per funzionare devono andare in entrambe le direzioni. La questione del tessile riflette infatti due problemi fondamentali: l’assenza di una politica industriale UE e la questione dell’interesse europeo.</p>
      <p sl="fr">Per quanto riguarda l’interesse europeo, accolgo con soddisfazione la comunicazione della Commissione dal titolo “L’interesse europeo: riuscire nell’epoca della globalizzazione”, pubblicata all’inizio di ottobre, secondo la quale ci occorrono “regole di base che non compromettano la nostra possibilità di tutelare i nostri interessi e di salvaguardare i nostri elevati standard per i prodotti nei settori della sanità, sicurezza, ambiente e protezione dei consumatori”. Non tollereremo paesi terzi che vogliono operare nell’Unione europea eludendo le regole applicate al mercato interno.</p>
      <p sl="fr">Signor Commissario, cominciamo con l’applicare questi principi all’industria tessile.</p>
    </intervention>
    <intervention id="4-034" speaker_id="28257" name="Ivo BELET" is_mep="True" mode="spoken" nationality="Belgium" birth_date="07-06-1959" birth_place="St Truiden" p_group="Group of the European People's Party (Christian Democrats)" m_state="BE">
      <p sl="nl">Signor Presidente, desidero ringraziare il Commissario per il suo intervento puntuale, tuttavia desidero rivolgergli due osservazioni. L’industria tessile non è solo importante per l’Europa meridionale, in quanto anche il Belgio, per esempio, vanta tuttora un settore tessile fiorente che offre 25 000 posti di lavoro.</p>
      <p sl="nl">Signor Commissario, la scomparsa delle quote per i 10 prodotti finiti a partire dal 1° gennaio minaccia di avere serie ripercussioni che, di nuovo, non si limiteranno ai settori interessati, ma riguarderanno anche le attività a monte. Prendiamo l’esempio del settore dei jeans : un’eventuale invasione di questo con prodotti cinesi, non importa se applicando o meno prezzi di dumping , inciderà direttamente anche sui produttori del denim e del filato. Pertanto, ovviamente, le ramificazione sono molto più ampie di quanto sembri di primo acchito.</p>
      <p sl="nl">La mia seconda osservazione, signor Commissario, è che attualmente il “sistema di controllo” monitora solo il volume delle merci importate. Sarebbe molto più efficace se la verifica riguardasse anche la base dei prezzi – e questo a priori, o al momento del rilascio delle licenze. Solo in questo modo è possibile adottare un autentico approccio proattivo e di prevenzione.</p>
      <p sl="nl">Commissario Mandelson, desideriamo anche farle presente che quando la Commissione decide di intervenire, l’idea è piuttosto confusa e vaga. In altre parole, di quanto devono aumentare le importazioni dalla Cina e di quanto devono diminuire i relativi prezzi prima che lei intraprenda davvero un’azione? Ci sembra solo logico ottenere qualche chiarimento al riguardo, anche in anticipo.</p>
    </intervention>
    <intervention id="4-035" speaker_id="photo_generic" name="Peter Mandelson" is_mep="True" mode="spoken">
      <p sl="en">Membro della Commissione . − Signor Presidente, mi trovo ampiamente d’accordo con la maggior parte dei sentimenti espressi nel corso del presente dibattito. Tuttavia, respingo subito l’opinione dell’onorevole Belder secondo cui nell’UE non abbiamo una politica commerciale comune e gli Stati membri sono talmente divisi che non possiamo perseguirne una, per esempio, riguardo ai prodotti tessili.</p>
      <p sl="en">La nostra esperienza nel settore tessile dimostra solo con estrema chiarezza che di fatto abbiamo una politica commerciale comune, grazie alla quale abbiamo potuto mettere insieme Stati membri con interessi e orientamenti diversi, unire i loro punti di vista e produrre una politica commerciale comune nel campo del tessile che è stata perseguita con coerenza. Possono emergere differenze riguardo all’impiego degli strumenti di difesa commerciale, ma attraverso il riesame e la riforma anticipata voglio rinnovare il consenso e la solidarietà tra Stati membri in merito a tali dispositivi di difesa, e in particolare circa un maggiore uso da parte delle PMI, riguardo alle quali è mia intenzione presentare un serie di proposte.</p>
      <p sl="en">Sono stati formulate alcune specifiche riflessioni, ad esempio sul sistema del doppio controllo che sarà operativo nel 2008. La Commissione controllerà le importazioni di prodotti tessili dalla Cina quanto più possibile in tempo reale. Questo comporta il doppio controllo e qualsiasi altro strumento di vigilanza di cui può disporre la Commissione, quale la vigilanza TAXUD, che fornisce dati commerciali sulla base degli scambi effettivi. A fronte di un’improvvisa ondata di tessili cinesi, la Commissione è pronta a ricorrere a tutti gli strumenti a sua disposizione, qualora le circostanze le richiedessero.</p>
      <p sl="en">Tuttavia, desidero sottolineare che l’accordo del 2005 era del genere una tantum e la Commissione non intende presentare proposte per estendere i livelli decisi. In quanto tale, non è contraria a maggiori scambi, e potrebbe esserci un aumento. Qualora, tuttavia, si dovesse assistere a un’impennata tale da giustificare un intervento, questo si baserà sui requisiti e sui criteri esistenti. Facciamo affidamento sulla condivisione della responsabilità con la Cina riguardo a questo passaggio senza intoppi. La Cina è ben consapevole che non è nei suoi interessi ripetere quanto accaduto nel 2005. Ci basiamo anche sull’interesse diretto che hanno gli operatori economici a evitare un altro 2005. I tessili ora si stanno spostando nella stessa categoria come qualsiasi altro prodotto, pertanto si applicano gli strumenti abituali, tra cui quelli a difesa del commercio, con le norme abituali.</p>
      <p sl="en">E’ stata sollevata la questione dell’assistenza dell’UE all’industria tessile. permettetemi due ultime considerazioni al riguardo. A livello UE, la Commissione ha impegnato oltre 70 milioni di euro, nell’ambito della ricerca e sviluppo a titolo del Sesto programma quadro, a favore di progetti relativi a prodotti tessili e abbigliamento, mentre due proposte di progetti di innovazione sono stati finanziati nel quadro di Europe Innova.</p>
      <p sl="en">Per quanto attiene al Fondo europeo di adeguamento alla globalizzazione, è aperto al settore tessile come ad altri. Finora, sono pervenute otto domande formale di contributo a titolo di tale fondo, di cui quattro relative al comparto tessile. L’autorità di bilancio non ha ancora approvato alcuno di questi casi; sono ancora in fase di valutazione da parte dei servizi della Commissione.</p>
      <p sl="en">Infine, torno alla questione euromediterranea, sollevata dall’onorevole Sturdy. La Commissione a avviato un dialogo formale euromediterraneo sul futuro dell’industria tessile e dell’abbigliamento, onde definire strategie comuni intese a rafforzare la competitività del settore nell’area euromediterranea. L’obiettivo del dialogo consiste nel riunire i paesi euromediterranei e quelli candidati nell’ottica di trovare soluzioni comuni volte a migliorare la loro competitività. Auspico di ricevere proposte scaturite da tale dialogo.</p>
    </intervention>
    <intervention id="4-036" speaker_id="4470" is_mep="True" mode="spoken" role="Presidente" name="Luigi COCILOVO" nationality="Italy" birth_date="07-10-1947" birth_place="Palermo" p_group="Group of the Alliance of Liberals and Democrats for Europe" m_state="IT">
      <p sl="unknown">Comunico di aver ricevuto sei proposte do risoluzione a norma dell’articolo 108, paragrafo 5, del regolamento.</p>
      <p sl="unknown">La discussione è chiusa.</p>
      <p sl="unknown">La votazione si svolgerà oggi alle 11.30.</p>
    </intervention>
  </section>
  <section id="creitem5" title="5. Relazioni economiche e commerciali con la Corea (discussione)">
    <intervention id="4-038" speaker_id="4470" is_mep="True" mode="spoken" role="Presidente" name="Luigi COCILOVO" nationality="Italy" birth_date="07-10-1947" birth_place="Palermo" p_group="Group of the Alliance of Liberals and Democrats for Europe" m_state="IT">
      <p sl="unknown">L’ordine del giorno reca la relazione di David Martin, a nome della commissione per il commercio internazionale, sulle relazioni economiche e commerciali con la Corea [2007/2186(INI) ] (A6-0463/2007).</p>
    </intervention>
    <intervention id="4-039" speaker_id="1403" name="David MARTIN" is_mep="True" mode="spoken" role="relatore" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Signor Presidente, la presente relazione è stata messa assieme in tempi molto ristretti, perché abbiamo previsto – e anche sperato – che l’Accordo di libero scambio tra l’Unione europea e la Corea si sarebbe potuto concludere entro la fine dell’anno. Chiaramente, le cose non stanno procedendo in questo senso, ma, nondimeno, siamo lieti che il Parlamento possa riferire oggi e ci auguriamo, grazie a questa relazione di oggi, di essere in grado di influire sulla posizione della Commissione.</p>
      <p sl="en">Per arrivare al punto in cui ci troviamo oggi, alcuni miei colleghi hanno dovuto lavorare molto duramente e desidero ringraziare Christopher Ford della commissione per il commercio e Emmanuelle Le Texier del gruppo PSE, che si sono prodigati al di sopra e oltre il normale oltre il normale dovuto per avere il documento pronto in tempo. Desidero anche ringraziare il Commissario Mandelson e i suoi servizi per la valida cooperazione avuta dalla Commissione nell’elaborazione del testo in oggetto, e anche dall’ambasciatore coreano, il cui aiuto mi ha consentito di farmi un’idea della posizione coreana nel quadro di questi negoziati.</p>
      <p sl="en">Storicamente, gli accordi di libero scambio tra l’Unione europea e i paesi asiatici non sono stati molto rilevanti, nonostante il nome. Penso che questo potrebbe essere un’eccezione alla regola. La Corea ha dimostrato la volontà e la capacità di negoziare un accordo commerciale bilaterale di ampia portata e globale.</p>
      <p sl="en">La Corea è un attore significativo nella regione in Asia. E’ oggi un paese ricco, l’undicesima economia mondiale, con un reddito pro capite paragonabile a quello della Spagna. Ha un’economia in rapida espansione e gli scambi tra le nostre due regioni – tra la Corea e l’Unione europea – l’anno scorso hanno raggiunto i 60 miliardi di euro. Pertanto è un accordo che merita di essere stipulato e, se ci muoviamo bene, ritengo che possa essere una soluzione vincente per entrambe. L’industria manifatturiera coreana, ad esempio, può guadagnare dall’accesso ai servizi europei, in quanto potrebbe espandersi e competere in un ambiente più favorevole. Per noi, i benefici possono derivare dall’accesso al mercato coreano di alcuni dei nostri prodotti e servizi chiave.</p>
      <p sl="en">Il calendario, come ho accennato, è stato in origine definito nell’ottica di pervenire a una conclusione entro la fine di quest’anno. Oggi, realisticamente la scadenza più vicina per concludere i negoziati pare essere maggio del prossimo anno, ma mi conforta vedere che, dopo cinque cicli di trattative, i colloqui sembrano arrivare al sodo e farsi impegnativi. Sussistono ancora divergenze notevoli tra la posizione dell’Unione europea in merito a questioni quali l’etichettatura del paese di origine, le norme tecniche per l’industria automobilistica e le concessioni tariffarie per i prodotti. Ma il punto cruciale è che i negoziati vengono ora condotti a un livello serio e dettagliato.</p>
      <p sl="en">Le principali preoccupazioni riguardano, innanzi tutto, le norme sociali e ambientali. Anche con questo ritardo, l’accordo coreano sembra essere il primo accordo di libero scambio (ALS) della nuova generazione che concludiamo. In quanto tale, può fungere da modello per altri ALS e vorrei che rafforzassimo le nostre ambizioni riguardo alle disposizioni in materia sociale e ambientale. Sottolineo che l’accordo prevede un meccanismo di risoluzione delle controversie. Non credo che dobbiamo accontentarci di qualcosa di meno rispetto a quanto definito con gli Stati Uniti, che hanno inserito un meccanismo di risoluzione delle controversie nel loro documento. Ritengo che temi quali la ratifica delle convenzioni chiave dell’OIL e l’applicazione post-2012 di qualsiasi nuovo accordo sul cambiamento climatico non possano essere lasciati a puri e semplici gentlemen’s agreement o che non sia sufficiente sollecitare le persone a fare delle cose. Dobbiamo disporre effettivamente di un meccanismo per risolvere le controversie. Mi auguro che la Commissione si occuperà di nuovo di questo aspetto.</p>
      <p sl="en">Faccio inoltre presente che il complesso industriale del Kaesong non dovrebbe essere visto con benevolenza riguardo a tale accordo. Sono a favore dell’approccio della Commissione secondo cui, innanzi tutto, dobbiamo concludere un Accordo di libero scambio, ma se possiamo ottenerne uno, prima della firma dobbiamo valutare in quale modo assistere la Corea del Sud a incoraggiare la Corea del Nord a entrare nel mondo reale. Il complesso industriale di Kaesong, con sede nella Corea del Nord ma gestito da società sudcoreane, è un modo di impegnare la Corea del Nord con il resto del mondo, ed è un processo che dovremmo promuovere. Penso che attraverso il nostro accordo commerciale, possiamo contribuire non poco nell’assistere la Corea del Sud in questo percorso. Non è una questione che interessa solo la Corea del Sud bensì il resto del mondo. Se Corea del Nord e Corea del Sud possono cooperare, il mondo è un luogo più sicuro.</p>
      <p sl="en">Reputo importante questo accordo di libero scambio. Ritengo che possa avvantaggiare sia l’UE che la Corea se definiamo la giusta intesa. Sostengo l’opinione della Commissione secondo cui non dobbiamo scapicollarci per giungere a una soluzione, e che è meglio una buona soluzione dopo, che una cattiva subito. Mi auguro che, quando all’inizio del prossimo anno la Corea cambierà presidente, quest’ultimo solleciti la propria amministrazione a lavorare instancabilmente per pervenire a questo accordo prima dell’estate.</p>
    </intervention>
    <intervention id="4-040" speaker_id="photo_generic" name="Peter Mandelson" is_mep="True" mode="spoken">
      <p sl="en">Membro della Commissione . − Signor Presidente, esprimo il mio apprezzamento per l’eccellente e rapido lavoro svolto dal relatore, onorevole Martin, dai suoi colleghi e dai suoi collaboratori. Insieme hanno prodotto una relazione equilibrata ed esaustiva, cui vanno i miei complimenti.</p>
      <p sl="en">L’appoggio del Parlamento a questa proposta di risoluzione invierà un chiaro segnale di sostegno per la politica della Commissione volta a concludere un ambizioso e ampio accordo di libero scambio (ALS) con le Corea del Sud, nel quadro della strategia delineata nella comunicazione dell’ottobre 2006 su un’Europa globale. La scelta della Corea del Sud quale partner per questa generazione di accordi di libero scambio riflette il notevole potenziale economico e politico del paese, ma è anche un riconoscimento della realtà, del fatto che esistono e persistono importanti barriere che ostacolo la presenza di legami economici e commerciali più forti tra noi.</p>
      <p sl="en">La proposta è tempestiva: i negoziati con la Corea del Sud in materia di libero scambio sono stati avviati nel maggio 2007 e si sono sviluppati finora a ritmo sostenuto. Siamo disposti a impegnarci per una rapida conclusione fintantoché la sostanza e la qualità del risultato sono giusti. Questa è la nostra linea di fondo e tale rimarrà.</p>
      <p sl="en">Il nostro ALS con la Corea del Nord deve essere totalmente compatibile con l’OMC, questo va da sé. Il nostro intento è una liberalizzazione di vasta portata nel commercio di prodotti e servizi, nonché negli investimenti. Riserviamo particolare attenzione alle barriere non tariffarie e a norme e regolamentazioni nelle aree chiave, quali i diritti di proprietà intellettuale, la concorrenza e gli appalti pubblici. Sono totalmente d’accordo riguardo all’importanza che la relazione attribuisce alle barriere non tariffarie e all’introduzione di un efficiente meccanismo di risoluzione delle controversie in questo e in altri aspetti del potenziale accordo.</p>
      <p sl="en">Da una serie di studi è emerso che, in alcuni settori in Corea, oggi le barriere non tariffarie sono più importanti che le tariffe stesse. Ai fini della conclusione dell’ALS sarà imprescindibile apportare sostanziale miglioramenti a questi ostacoli al commercio oltre frontiera, creando un autentico accesso al mercato per le esportazioni dell’UE verso la Corea del Sud.</p>
      <p sl="en">Tra la cause specifiche che danno adito a preoccupazioni, il problema del Kaesong solleva complesse questioni di carattere tecnico e politico. Accogliamo gli emendamenti presentati al riguardo, in quanto sottolineano la complessità della faccenda, che richiederà un’attenta considerazione. Il riconoscimento e la promozione degli aspetti sociali e ambientali del commercio – lo sviluppo sostenibile – saranno elementi integranti dell’accordo di ibero scambio con la Corea.</p>
      <p sl="en">Convengo sul fatto che l’efficace applicazione di norme è determinante al fine di assicurarsi un risultato ambizioso e concreto sullo sviluppo sostenibile in questo accordo. Tuttavia, un tono cooperativo può ottenere in quest’area molto più che l’atteggiamento coercitivo. Ci aspettiamo ci coprire un numero ben maggiore di accordi ambientali multilaterali e di contemplare fattori quali il lavoro dignitoso e un più forte impegno nei confronti delle convenzioni fondamentali dell’OIL, e ci aspettiamo di andare più in là di altri recenti accordi, come quelli coperti dall’ALS tra Corea e USA. Mireremo anche a coinvolgere in questa cooperazione le parti sociali e la società civile.</p>
      <p sl="en">E’ stata lanciata la valutazione d’impatto sulla sostenibilità. I principali risultati dei progetti di relazioni ottenuti nelle varie fasi saranno discussi con la società civile. Abbiamo istituito la SIA al fine di garantire una reazione rapida e continua nel processo negoziale. Si basa sui primi contatti avuti con la società civile all’inizio delle trattative.</p>
      <p sl="en">Abbiamo anche lavorato a stretto contatto con il Parlamento. La cooperazione con il relazione e con la commissione per il commercio internazionale è stata eccellente. Io stesso, e il Direttore generale, abbiamo aggiornato la commissione regolarmente. La procedura di ratifica dipenderà dal contenuto dell’accordo stesso, ma la Commissione è a favore del massimo coinvolgimento possibile del Parlamento, in conformità del Trattato.</p>
      <p sl="en">Infine, in futuro farà parte di quadro coerente e globale delle relazione dell’UE con la Corea del Sud un possibile ALS sulle relazioni commerciali bilaterali con tale regione. L’accordo quadro bilaterale esistente continuerà a disciplinare la cooperazione bilaterale e il dialogo politico.</p>
      <p sl="en">Per concludere, l’obiettivo del presente ALS è integrare un ambizioso risultato dell’agenda di Doha con relazioni più profonde e ancora bilaterali con la Corea del Sud. Le esperienze passate ci insegnano che tali accordi possono mettere alla prova le soluzioni della liberalizzazione e diventare un trampolino di lancio per la futura evoluzione dell’OMC. Un ALS ambizioso e globale con la Corea del Sud non è solo determinante de un punto di vista commerciale, ma si tradurrà anche in un notevole rafforzamento delle relazioni bilaterali UE-Corea. E’ anche un riconoscimento dell’impegno dell’UE nei confronti della Penisola coreana, nonché della regione. E fa parte del nostro vasto impegno garantire che la politica UE in materia di scambio in Asia prosegue con lo sviluppo spettacolare della regione, garantendo vantaggi in termini di posti di lavoro, crescita e scambi sempre maggiori per entrambe le parti.</p>
    </intervention>
    <intervention id="4-041" speaker_id="1928" name="Werner LANGEN" is_mep="True" mode="spoken" nationality="Germany" birth_date="27-11-1949" birth_place="Müden/Mosel" p_group="Group of the European People's Party (Christian Democrats)" m_state="DE">
      <p sl="de">relatore per parere della commissione per il commercio internazionale. − Signor Presidente, la commissione per l’industria, la ricerca e l’energia ringrazia il relatore per aver adottato le sue proposte. Pensiamo che un accordo sia ragionevole, ma nondimeno vorremmo evidenziare che in passato ci sono stati notevoli problemi settoriali con la Corea. Mi riferisco alla discussione in anni recenti sui prezzi di dumping nell’industria della cantieristica, per esempio. dove anche noi abbiamo avuto processi. Vogliamo verificare se questi problemi settoriali vengono risolti affinché avvenga una reale apertura di entrambe le parti e la Corea non sia il beneficiario unilaterale e che – anche quando pensiamo alla nostra industria farmaceutica, a quella automobilista de vari settori industriali – venga garantita la reciprocità.</p>
      <p sl="de">Un aspetto particolare era quello del Kaesong. Il signor Commissario ha affrontato poc’anzi il problema relativo al coinvolgimenti di queste speciali zone nordcoreane. Secondo quanto sento, sono in programma altre otto zone speciali. Secondo la commissione per l’industria, qui si devono applicare norme internazionali. Non possiamo compromettere in questo modo i nostri accordi di libero scambio. Chiediamo pertanto di esaminare a fondo questo aspetto in particolare. Altrimenti, molte grazie – anche alla Commissione – per questi negoziati!</p>
    </intervention>
    <intervention id="4-042" speaker_id="28170" name="Peter ŠŤASTNÝ" is_mep="True" mode="spoken" nationality="Slovakia" birth_date="18-09-1956" birth_place="Bratislava" p_group="Group of the European People's Party (Christian Democrats)" m_state="SK">
      <p sl="en">a nome del gruppo PPE-DE . – Signor Presidente, desidero innanzi tutto congratularmi con il mio collega e relatore, onorevole Martin, per aver prodotto una relazione completa e di alto livello. I nostri negoziati dovrebbero prenderne nota. Dobbiamo anche apprendere dall’ALS completato di recente tra gli USA e la Corea, che dimostra quale importanza rivesta una rapida conclusione che però non deve essere la priorità principale. L’obiettivo principale deve consistere chiaramente nell’avere flussi commerciali di alta qualità e caratterizzati da condizioni paritarie. Oggi, tali flussi sono ancora pesantemente ostacolati da barriere non commerciali.</p>
      <p sl="en">La Corea non applica norme internazionali o requisiti di etichettatura relativi ai prodotti automobilistici o ad altri importanti articoli quali quelli farmaceutici, cosmetici ed elettronici. E’ altresì necessario fare chiarezza riguardo ai dei diritti di proprietà intellettuale e alla contraffazione; sono aspetti che devono essere risolti prima di firmare l’ALS, onde garantire scambi liberi ed equi. Se tutti questi aspetti non sono risolti con nostra totale soddisfazione, invito la Commissione a non sottoscrivere l’accordo.</p>
      <p sl="en">Ammiro il miracolo economico della Corea del Sud, che si riflette nel fatto che il paese è il quarto maggiore partner commerciale dell’UE. Avere una democrazia forte si è certamente tradotto in un grande vantaggio per la regione, e ci si deve dispiacere per i fratelli e le sorelle della Corea del Nord.</p>
      <p sl="en">Dobbiamo essere pronti a fare tutto quanto in nostro potere per realizzare un incontro emozionante analogo a quello che abbiamo visto alla fine degli anni ‘80 tra la Germania Ovest e la Germania Est. Dovrebbe logicamente basarsi sul principio della democrazia, che ha portato così tanto successo alla Corea del Sud.</p>
    </intervention>
    <intervention id="4-043" speaker_id="1898" name="Erika MANN" is_mep="True" mode="spoken" nationality="Germany" birth_date="02-11-1950" birth_place="Leipzig" p_group="Socialist Group in the European Parliament" m_state="DE">
      <p sl="de">a nome del gruppo PSE. – Signor Presidente, affronterò tre aspetti. Innanzi tutto desidero ringraziare il relatore, l’onorevole Martin, a nome del mio gruppo. La relazione è stata redatta con particolare cura e tratta effettivamente tutti i punti importanti che devono essere discussi. Raccomanda anche l’appropriata cautela da usare rispetto a certi temi, ad esempio il settore automobilistico. A tale riguardo, ritengo che sia una relazione eccellente, che sia un valido presupposto che la Commissione e il Consiglio dovrebbero considerare di conseguenza. Sono lieta di aver sentito risposte così puntuali da parte del Commissario.</p>
      <p sl="de">Secondo, vorrei chiedere al Commissario: a suo avviso, come procederanno in generale i negoziati con la Corea? I colloqui sono in effetti in corso e a una fase molto difficile. Sembravano molto meglio all’inizio, credo, di quanto avessimo immaginato nel frattempo. A questi, si aggiungano ovviamente anche i negoziati che si svolgono in parallelo con tutte le nazioni ASEAN, che, a propria volta, sono a una fase molto complessa, da quanto ho potuto apprendere dai processi verbali. Come valuta la Commissione tale situazione? I negoziati che abbiamo attualmente avviato con l’ASEAN quale influenza eserciteranno sulle trattative con la Corea?</p>
      <p sl="de">La mia ultima domanda al Commissario si riferisce al fatto che i capi di Stato e di governo si stanno apprestando a firmare il Trattato di riforma oggi, 13 dicembre. In conformità di questo Trattato, in futuro il Parlamento godrà di molta più influenza nel settore del commercio, risultato per il quale combattiamo da tanto tempo in questo Emiciclo. Desidero ringraziare la Commissione e in particolare il Commissario Mandelson per aver sempre offerto il loro sostegno.</p>
      <p sl="de">La mia domanda ora è la seguente: pensa che la Commissione si appoggerà quando chiederemo al Consiglio il diritto già anticipato nell’ambito dell’imminente accordo di libero scambio e che il Parlamento manterrà quindi il pertinente obbligo di approvazione? Possiamo immaginare che sarà dalla nostra parte in questo, signor Commissario?</p>
    </intervention>
    <intervention id="4-044" speaker_id="28411" name="Ignasi GUARDANS CAMBÓ" is_mep="True" mode="spoken" nationality="Spain" birth_date="18-05-1964" birth_place="Barcelona" p_group="Group of the Alliance of Liberals and Democrats for Europe" m_state="ES">
      <p sl="es">a nome del gruppo ALDE . – Signor Presidente, anch’io, a nome del mio gruppo e molto formalmente, desidero congratularmi con il relatore, onorevole David Martin, per l’eccellente qualità della relazione che sta presentando all’Assemblea. In realtà, non tutte le relazioni sono uguali. E’ importante che, sebbene qui noi votiamo ogni genere di documento, evidenziamo quando qualcuno di questi hanno un contenuto e una solidità che consentono un esame in dettaglio e coprono tutti i temi presentati ai fini della discussione. Pertanto, mi congratulo con il relatore e la squadra che lo ha assistito affinché ciò avvenisse.</p>
      <p sl="es">E’ pur vero che in quest’Aula non parliamo molto di Corea; non ne discutiamo abbastanza, sebbene sia senza dubbio non dei nostri principali alleati commerciali, e in effetti il quarto maggiore partner extraeuropeo, come indica la relazione. L’Unione europea è l’investitore leader in Corea, che è anche senza dubbio una delle più forti democrazie nell’intera regione.</p>
      <p sl="es">Se consideriamo, da un alto, quanto ho appena affermato, pertanto e, dall’altro, le difficoltà nel contesto multilaterale e il fatto che esistono ostacoli all’accesso al mercato da parte per i prodotti e i servizi europei, che sono ostacoli non tariffari importanti, è ovvio che tutto questo ne faccia un perfetto candidato per un accordo bilaterale che ha il pieno appoggio del Parlamento. Questo accordo, tuttavia, deve essere realizzato bene, negoziato bene e deve essere ambizioso.</p>
      <p sl="es">Sussistono difficoltà in ambiti molto specifici. Desidero evidenziare l’area dei servizi, che è già stata menzionata, e quella pirateria intellettuale, in uno dei paesi con la massima diffusione di Internet nel mondo, e dove, pertanto, emergono problemi molto particolari imputabili al fatto che i diritti d’autore e quelli di protezione della sfera audiovisiva non vengono presi seriamente.</p>
      <p sl="es">Infine, sulla questione di Kaesong: il mio gruppo sosterrà il testo nella versione in cui è nella relazione; in altre parole, riconosciamo e comprendiamo il contenuto politico di tale area tra la Corea del Sud e la Corea del nord, ma pensiamo che, se si introducesse il libero scambio con l’Unione europea solo riguardo a questo contesto, questa scelta scatenerebbe grani problemi e quindi, in un eventuale accordo con l’Unione europea, non sosterremmo la semplice inclusione dell’area del Kaesong.</p>
    </intervention>
    <intervention id="4-045" speaker_id="28389" name="Zbigniew KUŹMIUK" is_mep="True" mode="spoken" nationality="Poland" birth_date="19-09-1956" birth_place="Komorowo" m_state="PL">
      <p sl="pl">a nome del gruppo UEN. – Signor Presidente, nell’alzarmi per parlare a nome del gruppo “Unione per l’Europa delle Nazioni” nell’ambito della discussione sulle relazione economiche e commerciali tra l’Unione europea e la Corea, desidero richiamare l’attenzione sui seguenti aspetti. In una situazione in cui la Corea ha firmato un Accordo di libero scambio con l’EFTA e l’ASEAN e anche con gli Stati Uniti, ma non sottoscriverà un tale accordo con l’Unione europea, la competitività delle società europee che beneficiano dall’accesso senza dazi al mercato della Corea è destinata al declino. Questo avrà un impatto negativo sul livello della crescita economica e sul tasso di occupazione nei paesi dell’UE.</p>
      <p sl="pl">Secondo, dalle analisi condotte da centri di ricerca indipendenti, a seguito della conclusione di un accordo di libero scambio, due terzi dei vantaggi generati da un tale accordo andrebbero alla Corea, mentre all’Unione europea finirebbe solo un terzo. Per la Corea è pertanto necessario, in aggiunta all’accordo, assumere un impegno nei confronti dell’UE con cui il paese garantisce il rispetto delle norme sociali europee, e in particolare gli elementi di base correlati al lavoro dignitoso, nonché di quelle relative all’ambiente e alla protezione dei consumatori.</p>
      <p sl="pl">Terzo, questo approccio offre l’opportunità di avviare una concorrenza leale tra le società coreane ed europee; solo così le aziende coreane contempleranno nei loro costi di produzione i costi complessivi del lavoro, della protezione ambientale e della protezione dei consumatori, e pertanto il prezzo dei loro prodotti rifletterà il costo totale della manifattura.</p>
    </intervention>
    <intervention id="4-046" speaker_id="4524" name="Caroline LUCAS" is_mep="True" mode="spoken" nationality="United Kingdom" birth_date="09-12-1960" birth_place="Malvern" p_group="Group of the Greens/European Free Alliance" m_state="GB">
      <p sl="en">a nome del gruppo Verts/ALE . – Signor Presidente, desidero innanzi tutto ringraziare l’onorevole Davis Martin per la sua relazione e sottolineare l’importanza cruciale del presente fascicolo. L’accordo UE-Corea sarà la prima applicazione della nuova dottrina commerciale dell’UE “Global Europe”, una dottrina altamente controversa, non ultimo perché cerca forti condizioni di accesso al mercato attraverso l’eliminazione di tutti i tipi di barriere all’ingresso a oltranza delle importazioni, proprio in un momento in cui sempre più persone prendono coscienza del fatto che c’è un numero esorbitante di sconfitti nonché alcuni vincitori in un’economia globale completamente liberalizzata.</p>
      <p sl="en">Il pregio della presente relazione è di fissare alcune ottime norme per i settori commerciale, sociale e ambientale, che i Verdi sostengono incondizionatamente, e tale proposito ritengo che la relazione crei uno straordinario precedente per le prossime risposte parlamentari ad altri accordi di libero scambio con l’India e i paesi ASEAN, per esempio. Apprezziamo quindi che la relazione insista sul fatto che non devono essere previste eccezioni alla regola secondo cui l’accesso al mercato europeo è subordinata al rispetto delle norme in materia di tutela ambientale.</p>
      <p sl="en">Accogliamo con favore la richiesta secondo cui l’accordo commerciale con la Corea deve contenere clausole sociali e ambientali vincolanti e, a nostro avviso, questo di per sé rende difficile l’eventuale inserimento del complesso industriale nordcoreano di Kaesong nell’ambito delle regole dell’ALS. L’aspetto della massima importanza è che intende dare forza a quelle clausole vincolanti chiedendo che vengano assoggettate al meccanismo standard di risoluzione delle controversie.</p>
      <p sl="en">Tuttavia, questa relazione suscita in noi alcuni gravi dubbi. Primo, si chiede di abolire tutte le barriere non tariffarie al commercio senza tentare minimamente di operare una differenziazione tra quello che costituisce una barriera non tariffaria legittima e cosa non lo è. Non dobbiamo partire dal presupposto che tutto quanto previene un libero scambio assoluto sia un ostacolo illegittimo. Vi sono ottime ragioni per qualificare gli scambi, soprattutto quando la politica pubblica vuole attuare controlli per motivi di ordine sociale, sanitario o ambientale.</p>
      <p sl="en">Siamo anche contrari all’introduzione nell’accordo di libero scambio dei cosiddetti “temi di Singapore”. Anche in questo caso vi sono ottime ragioni per cui la libertà totale di investire o gli appalti pubblici non dovrebbero rientrare nel campo di applicazione dell’accordo commerciale. La Corea ha vissuto un’esperienza devastante alla fine degli anni ‘90 con la libera circolazione di capitali e ha adottato politiche incentrate su appalti pubblici protetti per rimettersi in piedi da allora. Ora, non spetta a noi giudicare se debba offrire quegli articoli da parte sua, ma siamo autorizzati a giudicare per quanto ci riguarda, e il mio gruppo è contrario al fatto di concedere libertà illimitata a investitori esteri in Europa o a distruggere la possibilità di impegnarsi in spese pubbliche per obiettivi sociali attraverso specifiche politiche nazionali in materia di appalti.</p>
    </intervention>
    <intervention id="4-047" speaker_id="24030" name="Philip CLAEYS" is_mep="True" mode="spoken" nationality="Belgium" birth_date="24-05-1965" birth_place="Gent" p_group="Non" m_state="BE">
      <p sl="nl">Signor Presidente, la Corea del Sud è uno dei principali partner commercial extraeuropei dell’UE, un particolare che l’equilibrata relazione presentataci evidenzia chiaramente. E’ un paese che suscita solidarietà considerata la sua vicinanza con il regime comunista più totalitarista e retrograde del mondo.</p>
      <p sl="nl">Negli ultimi anni le relazione commerciali cono cresciute in misura sostanziale, che di per sé rappresenta un ottimo risultato, ma non significa che non vi siano problemi. Se concludiamo un accordo di libero scambio con la Corea del Sud, deve basarsi su un’assoluta reciprocità. La Corea del Sud ci impone ancora troppe barriere tariffarie e non tariffarie per poterci permettere di parlare effettivamente di reciprocità.</p>
      <p sl="nl">L’Europa deve insistere sull’eliminazione di tutte queste barriere, e deve riuscire a pervenire ad accordi che sia vantaggiosi almeno quanto gli accordi di libero scambio conclusi tra la Corea del Sud e gli Stati Uniti.</p>
    </intervention>
    <intervention id="4-048" speaker_id="2307" name="Hubert PIRKER" is_mep="True" mode="spoken" nationality="Austria" birth_date="03-10-1948" birth_place="Gries" p_group="Group of the European People's Party (Christian Democrats)" m_state="AT">
      <p sl="de">Signor Presidente, in quanto capo della delegazione del Parlamento europeo per le relazione con la Penisola coreana, desidero ringraziare il relatore in modo particolare e dirgli che sono molto lieto di sostenere il sua testo.</p>
      <p sl="de">Mi permetto di sottolineare qualcosa che molti non sanno ancora: la Repubblica di Corea è un partner commerciale importante. E proprio per questa ragione è importante che concludiamo un accordo di libero scambio. Scopo di tale accordo deve essere la definizione di condizioni commerciali leali ed eque volte a portarci vantaggi e benefici reciproci.</p>
      <p sl="de">Posso anche affermare di essere lieto che i negoziati del quinto ciclo si siano svolti sostanzialmente meglio di quanto osservato nel quarto ciclo. Esorto la Corea a sostenere le proposte dell’UE per una più rapida abolizione reciproca dei dazi sulle importazioni. L’UE si è posta come scadenza per questo obiettivo il 2015.</p>
      <p sl="de">Come tutti sappiamo, il settore dei veicoli a motore è e rimane una sfida nei negoziati. Quello che noi, in quanto Unione europea, ci aspettiamo è che la Corea accetti le nostre norme in materia di sicurezza esattamente come noi accettiamo le norme della Corea in tale comparto.</p>
      <p sl="de">Sono ottimista riguardo al fatto che sia possibile eliminare le barriere relative ai prodotti farmaceutici e ai servizi, e in particolare nelle aree delle attività bancarie e della consulenza legale. Per quanto riguarda il Kaesong, ritengo che sarebbe significativo per i partner negoziali trovare un modo di sostenere il progetto del Kaesong come altri progetti, per motivi di carattere economico e politico, soprattutto nell’ottica di introdurre la Corea del Nord nella comunità internazionale di Stati.</p>
      <p sl="de">Siamo in generale sulla strada giusta e mi auguro che si riesca a giungere a una conclusione all’inizio del 2008 o comunque nel primo semestre dell’anno.</p>
    </intervention>
    <intervention id="4-049" speaker_id="28137" name="Kader ARIF" is_mep="True" mode="spoken" nationality="France" birth_date="03-07-1959" birth_place="Alger" p_group="Group of the Progressive Alliance of Socialists and Democrats in the European Parliament" m_state="FR">
      <p sl="fr">Signor Presidente, desidero innanzi tutto ringraziare l’onorevole Martin per la qualità della sua relazione. Nel quadro dei negoziati relativi a questo futuro accordo commerciale con la Corea, dobbiamo ricordarci che la nostra priorità deve restare il multilateralismo, in quanto sappiamo che l’eccessiva proliferazione degli accordi bilaterali nuoce alla struttura multilaterale regolamentata alla quale aderiamo. E’ per questo motivo che se entriamo in una nuova era di accordi commerciali bilaterali, questi ultimi devono contemplare garanzie e principi, che in parte sono ripresi nella relazione dell’onorevole Martin.</p>
      <p sl="fr">Il futuro accordo di libero scambio con la Corea deve presentare un carattere moderno e includere norme ambientali e sociali restrittive al pari di quelle delle convenzioni fondamentali dell’OIL, intese a promuovere condizioni di lavoro adeguate.</p>
      <p sl="fr">Inoltre, a seguito dell’impegno del Parlamento al fine di consentire un migliore accesso ai farmaci generici, sono lieto che siano state incluse le disposizioni in materia di salute pubblica e che sia stata rispettata la nostra volontà di non contemplare negli accordi bilaterali alcuna richiesta che limiterebbe la capacità dei nostri partner di ricorrere alle flessibilità previste nell’accordo atipico della dichiarazione di Doha.</p>
      <p sl="fr">D’altro canto, nonostante i suoi punti positivi, è inaccettabile che il presente testo non faccia il minimo riferimento alla sorte dei lavoratori dello spazio di libero scambio di Kaesong, come auspicava il nostro relatore, e questo è a mio avviso deplorevole.</p>
    </intervention>
    <intervention id="4-050" speaker_id="28343" name="Bogusław ROGALSKI" is_mep="True" mode="spoken" nationality="Poland" birth_date="11-03-1972" birth_place="Maków Mazowiecki" p_group="Independence/Democracy Group" m_state="PL">
      <p sl="pl">Signor Presidente, la Corea è una delle principali economie del mondo, ma al tempo stesso ha la maggiore differenza di reddito tra gli Stati dell’OCSE. la Corea è il quarto partner commerciale extraeuropeo dell’UE, mentre nel 2006 l’UE era l’investitore estero più importante in Corea.</p>
      <p sl="pl">Il problema principale nelle nostre relazioni bilaterali è la difficoltà di accesso al mercato attraverso barriere non tariffarie, tra cui la mancata accettazione di norme e standard internazionali. Un accordo di libero scambio con la Corea dovrebbe includere la protezione degli investimenti esteri, una politica di concorrenza, trasparenza dell’ordine pubblico e facilitazioni commerciali.</p>
      <p sl="pl">Dobbiamo tuttavia anche tener ben presente che l’accordo potrebbe avere un impatto negativo sull’industria automobilistica europea, pertanto la Commissione deve prestare la dovuta considerazione alla strategia relativa alla graduale eliminazione dei dazi UE sulle importazioni. Innanzi tutto, le barriere non tariffarie imposte da parte coreana devono essere abolite, affinché di questa cooperazione non sia solo la Corea a beneficiarne.</p>
    </intervention>
    <intervention id="4-051" speaker_id="1413" name="Glyn FORD" is_mep="True" mode="spoken" nationality="United Kingdom" birth_date="28-01-1950" birth_place="Gloucester" p_group="Socialist Group in the European Parliament" m_state="GB">
      <p sl="en">Signor Presidente, desidero associarmi agli altri oratori nel congratularmi con l’onorevole Martin per la sua relazione su un accordo di libero scambio con la Corea del Sud, che è il quarto maggiore partner commerciale extraeuropeo dell’UE e l’undicesima economia del mondo.</p>
      <p sl="en">Voglio affrontare brevemente due questioni. La prima riguarda l’opposizione del sindacato e dei gruppi di agricoltori all’accordo di libero scambio con la Corea, e la seconda attiene al caso della zona industriale. Nel primo caso, dobbiamo porre l’opposizione in prospettiva. Migliaia hanno dimostrato contro l’accordo degli USA con la Corea e alcune persone si sono suicidate dandosi fuoco. Anziché migliaia, noi abbiamo solo alcune dozzine che protestano, probabilmente perché stiamo cercando di includere nel nostro accordo di libero scambio un accordo di cooperazione politica associata – clausole in materia sociale, politica e occupazionale che contribuiranno a proteggere gli standard del lavoro nel sud e li possono rafforzare. Al tempo stesso, non dovremo discutere riguardo al riso come è avvenuto tra la Corea e gli Stati Uniti.</p>
      <p sl="en">Rispetto al Kaesong, non stiamo sostenendo che lo si dovrebbe inserire, ma che non dovremmo escluderlo a priori . E’ una posizione ben diversa e mi auguro che su questa base i Liberali potranno cambiare il loro voto. Come disse una volta l’ex Primo Ministro della Giamaica, la sola cosa peggiore dell’essere sfruttati è non essere sfruttati. Qualcuno di noi ha avuto l’opportunità di visitare il Kaesong lo scorso mese, nell’ambito di un workshop dell’UE sulla riforma economica nella Corea del Nord. Ho visto riversarsi dalla zona una fiumana di migliaia di nordcoreani, tutti vestiti con cura, perché hanno livelli di vita sei volte superiori rispetto al Nord. Questa è un’opportunità, in termini politici ed economici, per cambiare effettivamente il regime e per muovere le cose nella giusta direzione. Il Kaesong può trasformare il Nord e, considerate le difficoltà, dovrebbe essere incoraggiato e non ucciso.</p>
    </intervention>
    <intervention id="4-052" speaker_id="photo_generic" name="Peter Mandelson" is_mep="True" mode="spoken">
      <p sl="en">Membro della Commissione . − Signor Presidente, mi permetta tre brevi osservazioni. Innanzi tutto, riguardo alla questione del Kaesong, ritengo che la tesi dell’onorevole Fors – ossia che non dovremmo escludere a priori il Kaesong – sia l’approccio corretto da assumere. Noi, in Commissione, saremo molto prudenti al riguardo, ma penso, su tale base, che l’emendamento sia probabilmente utile.</p>
      <p sl="en">In secondo luogo, mi è stato chiesto un commento in merito alle prospettive globali del negoziato. Bene, in questa attività non ho trovato un solo negoziato commerciale che non attraversi le stesse difficoltà. Tuttavia, mi permetto di dire che in questo caso i problemi sono meno di quanto abbia potuto osservare in alcune altre trattative di carattere commerciale.</p>
      <p sl="en">Da ultimo, l’onorevole Mann mi chiede se il Parlamento europeo può ottenere i diritti rispetto a questo accordo prima della ratifica del trattato. Se lo domandasse in un contesto diverso, trascenderei, con il mio entusiasmo, la mia responsabilità collettiva di Commissione, pertanto oggi sarà un po’ più cauto e sottolineerò semplicemente che cercherò di coinvolgere quanto più possibile il Parlamento.</p>
      <a text="(Applausi)"/>
    </intervention>
    <intervention id="4-053" speaker_id="4470" is_mep="True" mode="spoken" role="Presidente" name="Luigi COCILOVO" nationality="Italy" birth_date="07-10-1947" birth_place="Palermo" p_group="Group of the Alliance of Liberals and Democrats for Europe" m_state="IT">
      <p sl="unknown">La discussione è chiusa.</p>
      <p sl="unknown">La votazione si svolgerà oggi alle 11.30.</p>
    </intervention>
  </section>
  <section id="creitem6" title="6. Tempo delle votazioni">
    <intervention id="4-056" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Prima di iniziare le votazioni, l’onorevole Schulz chiede la parola per una questione procedurale.</p>
    </intervention>
    <intervention id="4-057" speaker_id="1911" name="Martin SCHULZ" is_mep="True" mode="spoken" nationality="Germany" birth_date="20-12-1955" birth_place="Hehlrath" p_group="Group of the Progressive Alliance of Socialists and Democrats in the European Parliament" m_state="DE">
      <p sl="de">a nome del gruppo PSE. – Signor Presidente, ho chiesto di intervenire a nome del mio gruppo per due motivi: innanzi tutto, per una ragione molto generale – riguardo a quanto accaduto in Aula ieri – e, in secondo luogo, perché ho una richiesta da formulare rispetto all’imminente votazione.</p>
      <p sl="de">Comincerò dalla ragione generale, tuttavia. Signor Presidente, la prego di voler formulare una dichiarazione a nome del mio gruppo sugli eventi di ieri, in modo particolare riguardo a un caso molto specifico, quello concernente i nostri commessi qui, in quest’Aula. Desidero che venga detto che è diritto assoluto di ogni uomo e di ogni donna poter esprimere la propria opinione in quest’Aula. Siamo anche abituati a vedere manifesti e T-shirt e che ognuno è libero di palesare la propria opinione qui. Chiunque sia a favore di un referendum è autorizzato a esprimerlo in quest’Aula. Quello che abbiamo vissuto ieri, tuttavia, non è accettabile nel contesto della libertà di opinione.</p>
      <a text="(Applausi)"/>
      <p sl="de">Possiamo anche discutere su cosa facciano qui singoli colleghi, su come si comportano, e se sbraitano oppure no. Una cosa non è tuttavia accettabile, ed è che i commessi di questo Emiciclo, nei cui confronti – e parlo a nome di tutti miei colleghi e di quasi tutti i membri di quest’Assemblea – nutro il massimo rispetto personale e professionale …</p>
      <a text="(Applausi)"/>
      <p sl="de">Quello che non è giusto – e parlo nello specifico anche a nome del mio collega Joseph Daul e, penso, anche a nome degli onorevoli Watson, Cohn-Bendit e Wurtz – è che i commessi in quest’Aula vengano aggrediti fisicamente e verbalmente in un dibattito infuocato: i commessi, che stavano espletando le loro funzioni, sono stati descritti come membri della Gestapo e delle SS. E’ una vergogna, signor Presidente! Penso che l’Assemblea dovrebbe esprimere la propria totale solidarietà nei loro confronti.</p>
      <a text="(Prolungati applausi)"/>
      <p sl="de">Onorevoli colleghi, i commessi di quest’Aula non sono privati, ma funzionari di questo Parlamento. Sono il braccio del Presidente di quest’Assemblea. Quando un commesso viene aggredito qui, quando un commesso viene preso a pugni qui, c’è solo una possibilità: individuare il deputato che ha fatto ciò! Il reato deve essere riferito alla polizia e la sua immunità deve essere immediatamente revocata!</p>
      <a text="(Applausi)"/>
      <p sl="de">Signor Presidente, a nome del mio gruppo, gradirei rivolgermi all’“Unione per l’Europa delle Nazioni”, in particolare all’onorevole Crowley, sebbene non sappia se è presente, riguardo alle votazioni – vale a dire, le votazioni relative a risoluzioni su estremismo, dialogo UE-Cina sui diritti umani, Montenegro e messa al bando delle mine terrestri. Il gruppo UEN è un cofirmatario di queste risoluzioni. Fino a quando non giungeranno scuse ufficiali da parte del gruppo UEN per gli incidenti di ieri in Aula, mi vedo, in quanto rappresentante del gruppo socialista al Parlamento europeo, nell’impossibilità di continuare a cooperare con il gruppo UEN.</p>
      <p sl="de">Mi riferisco in particolare alla risoluzione sulla lotta al crescente estremismo in Europa. Nel terzo considerando a nome del gruppo UEN è stato sottolineato, inter alia , che condanniamo il razzismo in Europa e che per questo ci appelliamo alla Carta europea dei diritti fondamentali, Avrebbe dovuto essere firmato qui ieri ed è stato subissato di urla da un’ampia percentuale dei membri di quel gruppo. Siete pregati di ritirare la firma sotto questa risoluzione comune. Non potete adottare una risoluzione che si riferisce alla Carta dei diritti fondamentali, che solo ieri avete fischiato!</p>
      <a text="(Applausi e tumulto)"/>
      <p sl="de">Ieri avete dimostrato che non volete questa Carta dei diritti fondamentali. Togliete la vostra firma! La cooperazione con voi è finita!</p>
      <a text="(Applausi)"/>
    </intervention>
    <intervention id="4-058" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Onorevoli colleghi, ho dianzi a me questa pila di fogli, che vi dà un’idea della mole di lavoro che abbiamo ancora da evadere questa mattina. Tuttavia alcuni miei colleghi hanno chiesto di intervenire. Non desidero avviare una discussione interminabile. L’onorevole Daul ha chiesto la parola, come anche l’onorevole Muscardini, pertanto concederò loro di parlare per un minuto, non di più.</p>
      <a text="(Brusii)"/>
    </intervention>
    <intervention id="4-059" speaker_id="4342" name="Joseph DAUL" is_mep="True" mode="spoken" nationality="France" birth_date="13-04-1947" birth_place="Strasbourg" p_group="Group of the European People's Party (Christian Democrats)" m_state="FR">
      <p sl="fr">a nome del gruppo PPE-DE . – Signor Presidente, sarò molto breve. Questa mattina ero in Aula alle nove in attesa delle scuse per l’aggressione personale subita dai commessi. Siccome non ho trovato nessuno e ho fatto la mia dichiarazione alle nove di questa mattina, non ho intenzione di ripeterla.</p>
    </intervention>
    <intervention id="4-060" speaker_id="1073" name="Cristiana MUSCARDINI" is_mep="True" mode="spoken" nationality="Italy" birth_date="06-11-1948" birth_place="Cannobio " p_group="Group of the European People's Party (Christian Democrats)" m_state="IT">
      <p sl="it">a nome del gruppo UEN . − Signor Presidente, onorevoli colleghi, io siedo in questo Parlamento da più di 18 anni e in questo Parlamento, con i miei colleghi, ho sempre difeso i diritti umani e civili e lo testimoniano gli interventi in Aula e le interrogazioni e le proposte di risoluzione.</p>
      <p sl="it">Non prendo lezioni dall’on. Schulz, perché l’on. Schulz non è il depositario della verità, né in quest’Aula né fuori da quest’Aula. La democrazia, Presidente, è una realtà che va difesa anche con il rispetto delle persone e dei gruppi. Mi vergogno per l’on. Schulz che ha detto delle cose delle quali si deve pentire nella sua coscienza.</p>
      <p sl="it">Il gruppo UEN è solidale con tutti i funzionari del Parlamento e in special modo con gli uscieri, che in molte occasioni in quest’anno hanno tentato di difendere il diritto di parola e di espressione molte volte negato da alcuni gruppi di maggioranza del Parlamento. Per cui, Presidente, l’UEN è solidale con gli uscieri, l’UEN crede nei diritti fondamentali, l’UEN invoca che ci sia il rispetto anche dei doveri e che ci sia il rispetto delle persone. On. Schulz, la ritiri lei la firma!</p>
    </intervention>
    <intervention id="4-061" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Onorevoli colleghi, c’è nessun altro presidente di gruppo che desidera intervenire? Uso appositamente l’espressione “presidente di gruppo” perché non ho intenzione di dare la parola a tutti i 785 membri di quest’Aula.</p>
      <p sl="unknown">Non vedo alcun presidente di gruppo, pertanto questo punto è chiuso.</p>
      <a text="(Applausi)"/>
      <p sl="unknown">Aggiungerò solo le parole di un poeta, ossia che gli inni più belli sono quelli cantati sotto le bombe. Ho l’impressione che quello che abbiamo sentito qui ieri fosse magnifico proprio per questo motivo!</p>
      <a text="(Applausi)"/>
      <p sl="unknown">L’onorevole Salafranca desidera intervenire su un altro argomento.</p>
    </intervention>
    <intervention id="4-062" speaker_id="2002" name="José Ignacio SALAFRANCA SÁNCHEZ-NEYRA" is_mep="True" mode="spoken" nationality="Spain" birth_date="31-05-1955" birth_place="Madrid" p_group="Group of the European People's Party (Christian Democrats)" m_state="ES">
      <p sl="es">Signor Presidente, ieri c’è stato un brutale attacco terrorista nella città di Beirut, in cui è rimasto ucciso il generale libanese François el Hajj.</p>
      <p sl="es">Come l’Assemblea ben sa, signor Presidente, il Libano ha un legame con l’Unione europea attraverso un Accordo di associazione. Alla tornata supplementare di Bruxelles, il Parlamento ha adottato una relazione importante che accorda aiuti macrofinanziari al Libano e, per fare un esempio lapalissiano, una delegazione della commissione per gli affari esteri, formata dagli onorevoli De Keyser, Gomes, Belder e da me, si è recata in visita la scorsa settimana, pertanto, al pari di molti ministri degli Stati membri, abbiamo potuto esprimere la nostra solidarietà con la causa della pace, ai fini della comprensione, dell’armonia e della riconciliazione nel paese.</p>
      <p sl="es">Chiedo al Presidente di trasmettere il nostro messaggio di solidarietà al Primo ministro Siniora a fronte di questo brutale attacco terrorista nonché il nostro irrevocabile e indiscutibile impegno nei confronti della causa di un Libano sovrano, democratico, stabile, vitale e pacifico.</p>
      <a text="(Applausi)"/>
    </intervention>
    <intervention id="4-063" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Onorevole Salafranca, credo che l’applauso dei suoi colleghi dimostri molto chiaramente che l’Assemblea appoggia la sua dichiarazione. La trasmetterò.</p>
      <p sl="unknown">L’ultima richiesta di intervento è dell’onorevole Pirker, su una questione procedurale, e poi passeremo alla votazione.</p>
    </intervention>
    <intervention id="4-064" speaker_id="2307" name="Hubert PIRKER" is_mep="True" mode="spoken" nationality="Austria" birth_date="03-10-1948" birth_place="Gries" p_group="Group of the European People's Party (Christian Democrats)" m_state="AT">
      <p sl="de">Signor Presidente, questo non ha in realtà niente a che vedere con la discussione, e in effetti volevo dirlo subito dopo l’ultima discussione: in quest’Aula fa semplicemente un freddo insopportabile. Ieri poteva essere perfetto, perché gli animi non si sono scaldati così tanto come forse sarebbe stato altrimenti. Tuttavia, in generale, fa semplicemente troppo freddo e volevo suggerire, ricollegandomi alla discussione sull’Accordo di libero scambio con la Corea, di cercare di raggiungere una temperatura ragionevole magari con un sistema coreano di condizionamento dell’aria, se non dovessimo riuscirci con uno europeo.</p>
    </intervention>
    <intervention id="4-065" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Ritengo che abbiamo affrontato tutti i punti che volevamo trattare prima di iniziare la votazione.</p>
      <p sl="unknown">L’ordine del giorno reca il turno di votazioni.</p>
      <a text="(Per i risultati dettagliati della votazione: vedasi processo verbale)"/>
    </intervention>
  </section>
  <section id="creitem7" title="6.1. Esercizio 2008, modificato dal Consiglio (votazione)">
    <intervention id="4-068" speaker_id="2306" name="Kyösti VIRRANKOSKI" is_mep="True" mode="spoken" role="relatore" nationality="Finland" birth_date="04-04-1944" birth_place="Kauhava" p_group="Group of the Alliance of Liberals and Democrats for Europe" m_state="FI">
      <p sl="en">Signor Presidente, il 23 novembre 2007 si è svolta la procedura di concertazione di bilancio precedente la seconda lettura tra i due bracci dell’autorità di bilancio. Il Parlamento ha ottenuto un bilancio per risultati riguardo ai suoi principali obiettivi: finanziamento di Galileo (2,4 miliardi di euro) grazie a una revisione del quadro finanziario pluriennale 2007-2013 e al ricorso dello strumento di flessibilità (200 milioni di euro); uso notevolmente maggiore dello strumento di flessibilità (70 milioni di euro) per sostenere un aumento della spesa destinata alla politica estera e di sicurezza comune (PESC).</p>
      <p sl="en">La commissione per i bilanci ha votato i suoi emendamenti di seconda lettura il 20 novembre 2007, a seguito del risultato della concertazione. Dopo un controllo tecnico dei dati, è stato necessario apportare alcuni piccoli adeguamenti tecnici onde garantire il pieno rispetto del risultato della procedura di concertazione del 23 novembre in merito ai massimali del quadro finanziario rivisto e al livello globale dei pagamenti.</p>
      <p sl="en">Le rettifiche accolte sono le seguenti:</p>
      <p sl="en">Primo, alla rubrica 1a, gli stanziamenti di impegno sono rettificati come segue:</p>
      <p sl="en">emendamento n. 335:</p>
      <p sl="en">06 02 09 01 (Autorità di vigilanza Galileo) a 7 460 000 euro</p>
      <p sl="en">06 02 09 02 (Autorità di vigilanza Galileo) a 3 100 000 euro</p>
      <p sl="en">08 07 01 (Ricerca cooperazione – Trasporti) a 348 922 000 euro</p>
      <p sl="en">emendamento n. 331:</p>
      <p sl="en">02 02 01 (Competitività e innovazione) a 126 300 000 euro</p>
      <p sl="en">emendamento n. 69:</p>
      <p sl="en">06 03 03 (RTE–T) a 955 852 600 euro</p>
      <p sl="en">Secondo, alla rubrica 1b, per corrispondere al livello generale di pagamenti convenuto in conciliazione, gli stanziamenti di pagamento sono rettificati come segue:</p>
      <p sl="en">emendamento n. 27:</p>
      <p sl="en">04 02 17 (FES) a 3 823 198 181 euro</p>
      <p sl="en">emendamento n. 140:</p>
      <p sl="en">13 03 16 (Convergenza FERS) a 10 606 637 496 euro</p>
      <p sl="en">emendamento n. 141:</p>
      <p sl="en">13 03 18 (Competitività FERS) a 2 540 832 078 euro</p>
      <p sl="en">La commissione per i bilanci ha approvato tutte queste rettifiche tecniche lunedì 10 dicembre.</p>
      <p sl="en">Terzo, una serie di modifiche tecniche e di modifiche della nomenclatura saranno apportate per quanto riguarda i progetti pilota e le azioni preparatorie. Le modifiche sono state presentate al Presidente del Parlamento. Dette modifiche non riguardano né gli importi né le classificazioni del quadro finanziario pluriennale.</p>
    </intervention>
    <intervention id="4-070" speaker_id="photo_generic" name="Emanuel Santos" is_mep="True" mode="spoken">
      <p sl="pt">Presidente in carica del Consiglio . – Signor Presidente, onorevoli deputati, prima di pronunciarmi in merito ai risultati dell’approvazione del bilancio dell’Unione europea per il 2008, desidero far presente che oggi è un giorno a me particolarmente gradito, non solo in quanto europeo, ma anche come cittadino del Portogallo. Mi riferisco, ovviamente, all’evento storico – la firma del Trattato di Lisbona – che avrà luogo tra poco più di un’ora nella capitale del mio paese. A seguito dell’allargamento dell’Unione europea a 27 Stati membri, è un altro passo significativo verso l’integrazione europea, che renderà l’Europa più democratica, più rappresentativa, più flessibile ed efficace nel suo funzionamento di quanto fosse in precedenza.</p>
      <p sl="pt">Permettetemi di riassumere brevemente e in anticipo i risultati ottenuti dalla Presidenza portoghese e in particolare tre importanti aree di successo per il futuro dell’Unione europea. Mi riferisco all’accordo che rende possibile la firma di oggi del Trattato di riforma dell’UE, del Trattato di Lisbona, alla realizzazione del Vertice UE-Africa e del Vertice UE-Brasile. A questi risultati potremmo ora aggiungere anche l’importante accordo cui siamo riusciti a pervenire in merito al finanziamento del programma strategico Galileo.</p>
      <p sl="pt">Onorevoli deputati, siamo pervenuti oggi alla seconda lettura del bilancio per l’esercizio 2008, ultima tappa di un lungo processo di negoziati ora coronati da successo. Rilevo con soddisfazione che l’accordo definito dalle nostre due Istituzioni nella loro riunione di concertazione del 23 novembre scorso è stato tenuto in considerazione nella sua interezza e che tutte le proposte alle quali eravamo pervenuti in detta data sono riprese nel bilancio 2008.</p>
      <p sl="pt">In conformità della procedura, segnalo che il Consiglio è in grado di accettare il tasso massimo di aumento risultante dalla votazione svolta poco fa in seconda lettura. Osservo inoltre che restano necessarie diverse rettifiche tecniche per quanto riguarda la classificazione delle spese e in merito il Consiglio conserva le proprie prerogative.</p>
      <p sl="pt">In conclusione, signor Presidente, desidero cogliere questa opportunità per esprimere ancora una volta la mia gratitudine al presidente della commissione per i bilanci, l’onorevole Böge, e ai due relatori, gli onorevoli Virrankoski e Itälä, ai miei colleghi del Consiglio, al Commissario Grybauskaité e a tutti coloro che hanno contribuito a portare questa procedura di bilancio estremamente impegnativa a una conclusione positiva, culminata nell’approvazione del Parlamento.</p>
    </intervention>
    <intervention id="4-071" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Signor Ministro, lei ha pronunciato, tra le altre cose, la frase che attendevo. Constato che la procedura di bilancio si è completata in conformità delle disposizioni del trattato e dell’accordo interistituzionale del 17 maggio 2006. Constato inoltre che secondo il punto 13 di detto accordo interistituzionale il Consiglio e il Parlamento convengono sull’accettazione del tasso massimo di aumento delle spese non obbligatorie che derivano dalla seconda lettura del Parlamento. Pertanto la procedura di bilancio può essere dichiarata completata e il bilancio adottato in via definitiva.</p>
      <a text="(Applausi)"/>
      <p sl="unknown">Come sapete, il Presidente si trova al momento a Lisbona dove si sta svolgendo un piccola cerimonia di firma. Le mie competenze in qualità di vicepresidente finiscono qui. La firma ufficiale del bilancio per l’esercizio 2008 si terrà martedì, 18 dicembre, in seduta plenaria a Bruxelles.</p>
    </intervention>
  </section>
  <section id="creitem8" title="6.2. Progetto di bilancio generale 2008, modificato dal Consiglio (tutte le sezioni) (votazione)"/>
  <section id="creitem9" title="6.3. Accordo di stabilizzazione e di associazione CE/Montenegro (votazione)"/>
  <section id="creitem10" title="6.4. Cooperazione tra l’Agenzia dell’Unione europea per i diritti fondamentali e il Consiglio d’Europa (votazione)"/>
  <section id="creitem11" title="6.5. Data d’introduzione dell’identificazione elettronica degli animali delle specie ovina e caprina (votazione)"/>
  <section id="creitem12" title="6.6. Competenze e cooperazione in materia di obbligazioni alimentari (votazione)"/>
  <section id="creitem13" title="6.7. Decimo anniversario della Convenzione di Ottawa sulla messa al bando delle mine antipersona (votazione)"/>
  <section id="creitem14" title="6.8. Vertice UE/Cina - Dialogo sui diritti umani UE/Cina (votazione)">
    <intervention id="4-086" speaker_id="4560" name="Antonius MANDERS" is_mep="True" mode="spoken" nationality="Netherlands" birth_date="14-03-1956" birth_place="Stiphout" m_state="NL">
      <p sl="nl">Signor Presidente, su una questione procedurale ai sensi degli articoli 144 e 166, che il Commissario Mandelson riconoscerà: quando veniamo ricevuti in Cina, usiamo un simbolo ufficiale, la bandiera. Ora tale bandiera viene eliminata dal Trattato e chiedo a tutti i paesi di seguire l’esempio della Germania e riconoscerla ufficialmente ancora una volta come simbolo. Affinché possiamo essere accolti con un simbolo ufficiale nel mondo.</p>
    </intervention>
    <intervention id="4-087" speaker_id="1838" is_mep="True" mode="spoken" role="Presidente" name="Gérard ONESTA" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="unknown">Verrà trasmessa alle autorità competenti.</p>
    </intervention>
  </section>
  <section id="creitem15" title="6.9. ITLotta al crescente estremismo in Europa (votazione)"/>
  <section id="creitem16" title="6.10. Montenegro (votazione)"/>
  <section id="creitem17" title="6.11. Naufragi nello stretto di Kerch nel Mar Nero e conseguente inquinamento (votazione)"/>
  <section id="creitem18" title="6.12. Sistemi di garanzia dei depositi (votazione)"/>
  <section id="creitem19" title="6.13. Gestione patrimoniale II (votazione)">
    <intervention id="4-098" speaker_id="28285" name="Margarita STARKEVIČIŪTĖ" is_mep="True" mode="spoken" nationality="Lithuania" birth_date="15-03-1956" birth_place="Jeniseiskas" p_group="Group of the Alliance of Liberals and Democrats for Europe" m_state="LT">
      <p sl="en">Signor Presidente, vorrei chiarire il nostro emendamento e inserire le parole: “indirettamente ad esempio”, affinché il testo ora risulti: “ … vendere i prodotti agli investitori individuali direttamente o indirettamente ad esempio insieme ad altri prodotti al dettaglio (bundling)”.</p>
    </intervention>
  </section>
  <section id="creitem20" title="6.14. Tessili (votazione)">
    <intervention id="4-102" speaker_id="1838" name="Gérard ONESTA" is_mep="True" mode="spoken" nationality="France" birth_date="05-08-1960" birth_place="Albi" p_group="Group of the Greens/European Free Alliance" m_state="FR">
      <p sl="it">Prima di procedere con la votazione sull’ultima relazione, consentitemi di dedicare questo ultimo voto a un collega che ci lascerà tra qualche giorno e che ha svolto uno straordinario lavoro per noi qui, al Parlamento europeo, e per l’intera Europa. Mi riferisco, ovviamente, a Jean-Louis Bourlanges.</p>
      <a text="(Applausi)"/>
      <p sl="it">Onorevole Bourlanges, spero che il caloroso applauso le dica molto più di qualsiasi discorso quanto ci mancherà. Le facciamo i nostri migliori auguri.</p>
    </intervention>
  </section>
  <section id="creitem21" title="6.15. Relazioni economiche e commerciali con la Corea (votazione)"/>
  <section id="creitem22" title="7. Calendario delle tornate: vedasi processo verbale"/>
  <section id="creitem23" title="8. Dichiarazioni di voto">
    <intervention id="4-109" speaker_id="1956" name="Frank VANHECKE" is_mep="True" mode="spoken" nationality="Belgium" birth_date="30-05-1959" birth_place="Brugge" p_group="Non" m_state="BE">
      <p sl="nl">Signor Presidente, desidero solo far presente che non appoggio la risoluzione sul dialogo sui diritti umani UE/Cina per una serie di ragioni. In particolare, ritengo che in questo Emiciclo abbiamo già sfornato più che a sufficienza testi boriosi e che le Istituzioni europee raramente, se mai, a questi testi verbosi e a queste dichiarazioni altisonanti fanno seguire un’azione.</p>
      <p sl="nl">Con le Olimpiadi di Pechino dietro l’angolo, le loro Eccellenze europee cercheranno ancora una volta di ingraziarsi i favori delle autorità cinesi. Questo è già chiaro dalla presente risoluzione, che, insieme e a molti elementi sensibili, dichiara che, al recente congresso nazionale del partito comunista cinese – e cito – “sono emerse varie prospettive (…) nei confronti dell’applicazione di parametri internazionali più rigorosi in materia di diritti dell’uomo”. Che ingenua quest’Assemblea, dal momento che la realtà nell’odierna Pechino è fatta di intimidazione, deportazioni, arresti e campi di lavoro. E’ ora che l’Unione europei abbandoni la politica a doppio standard nei confronti della Cina.</p>
    </intervention>
    <intervention id="4-111" speaker_id="34254" name="Dimitar STOYANOV" is_mep="True" mode="spoken" nationality="Bulgaria" birth_date="17-05-1983" birth_place="Sofia" p_group="Non" m_state="BG">
      <p sl="bg">Ho votato contro la risoluzione sull’estremismo perché è figlia di quell’odio che chiede di condannare. E chi ci impartisce lezioni sull’estremismo? Il compagno Schulz e il compagno Cohn-Bendit, questi due campioni di marxismo e leninismo, di quella stessa ideologia che ha massacrato decine di milioni di russi e ucraini all’inizio del secolo scorso? O il compagno Vigenin, il cui partito ha stretto per cinquant’anni i bulgari tra le sue grinfie e ne ha uccisi migliaia nei campi di concentramento? Siete voi quelli che ci insegnano cos’è l’estremismo? Grazie.</p>
    </intervention>
    <intervention id="4-112" speaker_id="1956" name="Frank VANHECKE" is_mep="True" mode="spoken" nationality="Belgium" birth_date="30-05-1959" birth_place="Brugge" p_group="Non" m_state="BE">
      <p sl="nl">Signor Presidente, sì, così vanno le cose in quest’Aula. A meno che di nome non si faccia Schulz, bisogna usare le dichiarazioni di voto per poter esprimere le proprie opinioni. Quest’Aula ha ancora una volta puntato la sua carta periodica sulla “necessità” di combattere “l’estremismo” – ma non si sta parlando di reale estremismo e di reale violenza, per esempio quella dell’islam in ascesa in Europa. Si parla invece per l’ennesima volta di limiti alla libertà di espressione di coloro che si ergono pacificamente per il diritto all’individualità, il diritto di proteggere e preservare le nostre lingue, identità, culture e libertà.</p>
      <p sl="nl">C’è un che di drammatico nel fatto che quest’Assemblea parli costantemente di libertà e di diritti umani mentre impone le norme più rigide e più drasticamente restrittive a coloro che hanno opinioni divergenti sulla questione e, per esempio, semplicemente non si uniscono al resto dell’Aula in adorazione della vacca sacra della proverbiale società multiculturale. Io, da parte mia, non prendo sul serio la presente risoluzione e, per quanto mi riguarda, non può esserci libertà senza totale libertà di espressione politica.</p>
    </intervention>
    <intervention id="4-113" speaker_id="24030" name="Philip CLAEYS" is_mep="True" mode="spoken" nationality="Belgium" birth_date="24-05-1965" birth_place="Gent" p_group="Non" m_state="BE">
      <p sl="nl">Signor Presidente, anch’io ho votato contro la risoluzione sull’estremismo. Non è perché ritengo che il termine mi riguardi – è vero l’opposto – ma perché, per l’ennesima volta, un legittimo discorso politico contro l’ulteriore immigrazione di massa e a favore di una ferma politica di adeguamento viene scientemente collegato all’estremismo e alla violenza.</p>
      <p sl="nl">Persino il titolo della risoluzione è ingannevole e di parte. L’estremismo della sinistra è evidentemente qualcosa che per definizione non può esistere, e chiaramente nessuno qui ha sentito del crescente fondamentalismo islamico. Questo è propria,mente kafkiano. Sarebbe buffo se non fosse deprimente. Chiunque non sia in linea con la correttezza politica è criminalizzato. Forse qualcuno potrebbe spiegarci quale nesso ci sia tra questo e la carta dei diritti fondamentali che abbiamo firmato ieri.</p>
    </intervention>
    <intervention id="4-114" speaker_id="24029" name="Koenraad DILLEN" is_mep="True" mode="spoken" nationality="Belgium" birth_date="06-11-1964" birth_place="Mortsel" p_group="Non" m_state="BE">
      <p sl="nl">Signor Presidente, anch’io ho votato di cuore contro la risoluzione, come quando la volpe predica “attento alle oche!”. Di rado ho osato lo sguardo su un documento più ipocrita di questa proposta di risoluzione sul “crescente estremismo” in Europa – e Dio sa che l’Europa e quest’Aula hanno già dei primati al loro attivo quanto a ipocrisia.</p>
      <p sl="nl">Dopotutto, come hanno già detto i miei colleghi, non c’è nulla come l’estremismo di sinistra. In effetti, il dito non è neppure puntato sull’estremismo islamico. I sobborghi di Parigi sono stati messi a fuoco, ma il problema sembra che riguardi la piccola minoranza non conformista che è diventata la rovina della vita di questa boriosa Istituzione.</p>
      <p sl="nl">forse dovremmo di nuovo spalancare i cancelli del Gulag per coloro che ancora osano criticare il culto dell’Europa e la sacrosanta società multiculturale – completa di inquisizione ed esilio all’Isola del diavolo per gli eretici. Solo allora l’Europa sarà epurata delle sue ultime critiche, e il culto dell’Europa potrà continuare indisturbato la sua missione di conversione.</p>
    </intervention>
    <intervention id="4-115" speaker_id="4439" name="Mogens CAMRE" is_mep="True" mode="spoken" nationality="Denmark" birth_date="29-03-1936" birth_place="Randers" p_group="Union for Europe of the Nations Group - Vice" m_state="DK">
      <p sl="da">Signor Presidente, la presente risoluzione contiene una giustificata critica di movimenti neofascisti e fondamentalisti in certi paesi europei. Tuttavia, sembra che nel complesso sia unilateralmente orientata verso un problema descritto come cittadini europei con atteggiamenti fascisti e razzisti, il che rende la risoluzione senza senso. Vari sondaggi di opinione in Danimarca hanno dimostrato che gli immigranti da nazioni non occidentali non ritengono di essere soggetti ad alcuna forma di razzismo o trattamento ostile. Tuttavia, alcuni immigranti di nazioni non europee hanno commesso diffusi atti di violenza nei confronti di cittadini danesi e di altri immigranti. Nelle statistiche ufficiali sulla criminalità, gli immigranti dei paesi non occidentali sono sproporzionatamente sovrarappresentati.</p>
      <p sl="da">Negli ultimi mesi, settimana dopo settimana, si sono verificate molte sparatorie nelle strade che hanno coinvolto bande di immigranti, nonché aggressioni individuali. I funzionari per l’immigrazione, a propria volta di origine etnica non danese, hanno ricevuto minacce alla loro vita e si sono sentiti dire che dovevano lasciare il posto di lavoro, ma non da danesi, da persone di culture stranire che loro stanno cercando di aiutare a integrarsi nella società danese. Abbiamo un politico di spicco, immigrato, di origine siriana, che deve essere protetto 24 ore al giorno, non contro i danesi ma contro i fondamentalisti di cultura islamica. i nostri servizi segreti sono costantemente impegnati nel prevenire violenti attacchi contro danesi e istituzioni sociali danesi sferrati non da danesi ma da stranieri. Pertanto, da una prospettiva danese, questa risoluzione è assurda. In Danimarca il razzismo violento è diretto verso la democrazie e i diritti umani. Date queste premesse, non ho potuto votare a favore della presente risoluzione.</p>
    </intervention>
    <intervention id="4-117" speaker_id="28178" name="Miroslav MIKOLÁŠIK" is_mep="True" mode="spoken" nationality="Slovakia" birth_date="11-09-1952" p_group="Group of the European People's Party (Christian Democrats)" m_state="SK">
      <p sl="sk">Signor Presidente, il Mar Nero sta diventando una delle principali rotte per le crescenti esportazioni di petrolio nella regione e purtroppo negli ultimi anni è spesso stato teatro di incidenti che hanno coinvolto navi cisterne e da carico. Dodici navi sono affondate o si sono arenate qui durante una terribile tempesta. Questi eventi hanno avuto conseguenze gravi, hanno inciso sulle vite delle persone e causato disastri ecologici di enorme portata.</p>
      <p sl="sk">La fuoriuscita di petrolio della Exxon Valdez avvenuta più di 18 anni fa è un esempio di una catastrofe su vasta scala, le cui ripercussioni sono giunte fino ai giorni nostri.</p>
      <p sl="sk">Considerato che circa 200 navi cisterne viaggiamo ogni giorno sui mari del mondo, sono dell’avviso che si dovrebbe monitorare da vicino e regolarmente non solo la situazione del mar Nero ma anche in altri mari. Gli Stati membri, nonché gli altri paesi vicini dell’Unione europea, dovendo garantire un’applicazione più rigorosa dell’attuale normativa comunitaria e delle norme di sicurezza marittima. In questo contesto, chiedo al Consiglio di accelerare le sue delibere e di adottare posizioni comuni sui restanti atti legislativi nel terzo pacchetto in materia di sicurezza marittima.</p>
    </intervention>
    <intervention id="4-119" speaker_id="28352" name="Zuzana ROITHOVÁ" is_mep="True" mode="spoken" nationality="Czechia" birth_date="30-01-1953" birth_place="Praha" p_group="Group of the European People's Party (Christian Democrats)" m_state="CZ">
      <p sl="cs">Signor Presidente, l’abolizione delle quote e l’introduzione del controllo sulle importazioni di prodotti tessili cinesi previste per il prossimo anno si tradurranno senza dubbio in migliori meccanismi di controllo. Tuttavia, non sono d’accordo sul fatto che i tessuti di lana non debbano essere soggetti a tale controllo. La nostra risoluzione è un appello politico alla Commissione, un’espressione della nostra volontà di una maggiore incisività nel chiedere il rispetto degli obblighi internazionali ed è una protesta contro le barriere cinesi alle importazioni di prodotti europei. Sono favorevole al fatto che la Cina dovrà rilasciare licenze per le importazioni, il che consentirà di effettuare procedure di controllo nei porti cinesi e in questo modo di tutelare più adeguatamente l’Europa dalle merci contraffatte. Al tempo stesso è dovere della Commissione proteggere i consumatori europei contro le sostanze tossiche, per esempio gli azocoloranti presenti talvolta nelle merci cinesi. Pertanto, esorto la Commissione a insistere affinché vengano sequestrati alle frontiere dell’Unione europea i prodotti tessili che presentano rischi per la salute.</p>
    </intervention>
    <intervention id="4-122" speaker_id="4507" name="Bas BELDER" is_mep="True" mode="written" nationality="Netherlands" birth_date="25-10-1946" birth_place="Ridderkerk" p_group="European Conservatives and Reformists Group" m_state="NL">
      <p sl="nl">il Consiglio e il Parlamento europeo hanno raggiunto un accordo sul finanziamento aggiuntivo del sistema satellitare Galileo e sulla spesa per gli affari esteri, tra cui la missione di polizia in Kosovo. A tal fine, hanno aumentato il quadro finanziario pluriennale 2007-2013 e usato lo strumento di flessibilità, e ci sono stati anche delle riassegnazioni all’interno delle linee di bilancio esistenti, che avrebbero potuto essere di portata ben maggiore.</p>
      <p sl="nl">I principali elementi con cui ho problemi sono gli adeguamenti dei massimali precedentemente stabiliti per i fondi UE per il periodo fino al 2013 e l’impiego dello strumento di flessibilità a tale scopo. Si deve evitare l’uso di questo dispositivo e a tutti i costi deve rimanere circoscritto a circostanze di estrema eccezionalità. Qualsiasi modifica nei costi deve essere assorbita prima riducendo altre linee di bilancio. Mi riferisco soprattutto alle spese che non riguardano gli obiettivi centrali dell’Unione europea e le linee di bilancio la cui attuazione è già in ritardo rispetto alla spesa programmata.</p>
    </intervention>
    <intervention id="4-123" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="it">L’accordo raggiunto tra la Commissione, il Consiglio e il Parlamento per il bilancio UE del 2008 rivela il vero peso dei “paesi grandi” e dei “paesi ricchi” in quanto soddisfa le loro richieste di limitare quanto più possibile il massimale del bilancio UE.</p>
      <p sl="it">Nonostante tutti i tentativi di nascondere il fatto, la verità è che le proposte di Commissione, Consiglio e PE per il bilancio UE, e questo accordo, erano inferiori alle cifre previste per il 2008 nel quadro finanziario 2007-2013. E’ successa la stessa cosa l’anno scorso e nel quadro finanziario 2000-2006.</p>
      <p sl="it">In realtà questo bilancio UE per il 2008 rappresenta una riduzione di oltre 9 miliardi di euro in termini di pagamenti rispetto a quanto concordato nel quadro finanziario per il 2008 – cioè, sotto il profilo dei pagamenti, il bilancio UE è stato ridotto dall’1,04 per cento allo 0,96 per cento dell’RNB comunitario. D’altro canto il bilancio UE ha progressivamente spostato le proprie priorità verso il finanziamento di politiche dell’Unione neoliberali, federaliste e militaristiche.</p>
      <p sl="it">Noi pertanto respingiamo l’accordo.</p>
    </intervention>
    <intervention id="4-124" speaker_id="28124" name="Gunnar HÖKMARK" is_mep="True" mode="written" nationality="Sweden" birth_date="19-09-1952" birth_place="Ystad" p_group="Group of the European People's Party (Christian Democrats)" m_state="SE">
      <p sl="sv">Sosteniamo i principi di base del bilancio UE per il 2008 e sottolineiamo che ai contribuenti si devono portare risultati positivi. I quadri definiti dalle prospettive finanziarie devono essere rispettati e quindi accogliamo con favore il fatto che il bilancio verrà mantenuto entro questi quadri per un buon margine.</p>
      <p sl="sv">Il sostegno all’agricoltura è una delle aree in cui è possibile operare tagli a vantaggio di obiettivi che sono più in linea con le ambizioni di Lisbona, ossia quello che l’UE dovrebbe sviluppare nella regione più economicamente riuscita del mondo.</p>
    </intervention>
    <intervention id="4-125" speaker_id="28112" name="Gay MITCHELL" is_mep="True" mode="written" nationality="Ireland" birth_date="30-12-1951" birth_place="Dublin" p_group="Group of the European People's Party (Christian Democrats)" m_state="IE">
      <p sl="en">Durante i negoziati sul bilancio, il Parlamento ha deciso con il Consiglio di trasferire 50 milioni di euro dalle agenzie decentralizzate al finanziamento parziale dei programmi europei GNSS (EGNOS/GALILEO) e dell’Istituto europeo di tecnologia. Non è stato indicato quali agenzie saranno interessate a tale operazione.</p>
      <p sl="en">La riprogrammazione riguarda le agenzie sotto la rubrica 1a cui appartiene Eurofond, la Fondazione europea per il miglioramento delle condizioni di vita e di lavoro, con sede a Dublino. Questa agenzia fornisce un’importante servizio nel settore del mercato del lavoro e delle condizioni di lavoro e una riduzione delle sue risorse sarebbe intollerabile e controproducente.</p>
    </intervention>
    <intervention id="4-126" speaker_id="28402" name="José Albino SILVA PENEDA" is_mep="True" mode="written" nationality="Portugal" birth_date="06-06-1950" birth_place="S. Mamede de Infesta" p_group="Group of the European People's Party (Christian Democrats) and European Democrats" m_state="PT">
      <p sl="pt">Ho votato a favore della proposta di bilancio per il 2008, anzitutto perché è chiaramente in linea con i principi indicati nelle prospettive finanziarie per il periodo 2007-2012.</p>
      <p sl="pt">In secondo luogo, perché la proposta posta in votazione, dopo essere stata negoziata con la Commissione e il Consiglio, ha finalmente superato i seri problemi che sono sorti riguardo al finanziamento di Galileo. Anche la soluzione è molto positiva, rendendo possibile fornire un livello ragionevole di finanziamento per progetti inclusi nelle reti transeuropee.</p>
      <p sl="pt">In terzo luogo, ritengo che le soluzioni di tesoreria trovate siano molto positive riguardo al bilancio per pagamenti per rubriche che finanziano i progetti del Fondo sociale europeo e del Fondo europeo di sviluppo regionale, che rivestono grande importanza in quanto permettono al Portogallo di sviluppare i progetti necessari a raggiungere tassi più elevati di crescita economica che negli ultimi anni e ad avvicinarsi quindi alla media dell’UE.</p>
    </intervention>
    <intervention id="4-128" speaker_id="1892" name="Carlos COELHO" is_mep="True" mode="written" nationality="Portugal" birth_date="20-05-1960" birth_place="Lisboa" p_group="Group of the European People's Party (Christian Democrats)" m_state="PT">
      <p sl="pt">Circa 50 anni fa il Consiglio d’Europa ideava un sistema di regole e di strumenti giuridici e giudiziari volto a proteggere e promuovere i diritti fondamentali che è diventato un parametro di riferimento per i diritti umani, lo Stato di diritto e la democrazia in Europa.</p>
      <p sl="pt">L’Agenzia per i diritti fondamentali, il legale successore dell’l’Osservatorio europeo dei fenomeni di razzismo e xenofobia, dovrebbe contribuire a promuovere la coerenza e l’uniformità della politica dell’UE in materia di diritti fondamentali.</p>
      <p sl="pt">Poiché entrambe le istituzioni condividono lo stesso obiettivo (rafforzare la protezione dei diritti fondamentali), è essenziale garantire una stretta collaborazione tra loro.</p>
      <p sl="pt">Il presente accordo mira ad assicurare complementarietà e valore aggiunto e a evitare doppioni con le attività del Consiglio d’Europa, come sancito nell’articolo 9 del regolamento che istituisce l’Agenzia dell’Unione europea per i diritti fondamentali.</p>
      <p sl="pt">Sostengo la conclusione dell’accordo in uno spirito di cooperazione, trasparenza e complementarietà, in particolare creando un quadro di cooperazione tra le due istituzioni che comporti contatti e riunioni regolari, scambio di informazioni e coordinamento delle attività onde evitare doppioni e garantire il miglior uso possibile delle risorse.</p>
    </intervention>
    <intervention id="4-129" speaker_id="28210" name="Marine LE PEN" is_mep="True" mode="written" nationality="France" birth_date="05-08-1968" birth_place="Neuilly sur Seine" p_group="Non" m_state="FR">
      <p sl="fr">Il paradosso, o forse l’ipocrisia del Parlamento europeo è che predica a gran voce i principi e i valori democratici ma poi se ne fa beffe rifiutando di applicarli quando non gli conviene.</p>
      <p sl="fr">Tale è stato il caso di ieri, quando il Parlamento europeo, riunito in plenaria, ha proclamato solennemente la Carta dei diritti fondamentali nel mezzo di un putiferio generale, ignorando le proteste dei separatisti che chiedevano un referendum per l’adozione del nuovo trattato costituzionale.</p>
      <p sl="fr">Il Parlamento europeo di discreta rifiutando qualsiasi discussione e stigmatizzando i propri membri eletti, impegnati a promuovere il mantenimento dell’identità e della sovranità nazionali.</p>
      <p sl="fr">La libertà d’espressione ha valore solo se anche i rappresentanti dell’opposizione politica possono pronunciarsi. Secondo i gruppi politici conservatori, sembra che alcuni discorsi sia illegittimi e debbano essere evitati a qualsiasi costo. Nel momento in cui il Parlamento europeo si compromette rivendicando la Carta dei diritti fondamentali, i membri eletti del Fronte nazionale ribadiscono a voce alta e chiara di non aver la stessa idea di diritti umani e che continueranno a lottare per il rispetto della sovranità e dell’identità delle nazioni d’Europa.</p>
    </intervention>
    <intervention id="4-131" speaker_id="28403" name="Duarte FREITAS" is_mep="True" mode="written" nationality="Portugal" birth_date="10-08-1966" birth_place="S. Roque do Pico" p_group="Group of the European People's Party (Christian Democrats) and European Democrats" m_state="PT">
      <p sl="pt">Voterò a favore della relazione dell’onorevole Graefe zu Baringdorf poiché sta diventando urgente introdurre un sistema di identificazione elettronica degli animali delle specie ovina e caprina. Sono spiacente per i 17 mesi di ritardo nella proposta della Commissione.</p>
      <p sl="pt">Concordo con la modifica della proposta della Commissione intesa a far sì che venga fissata una data precisa per l’entrata in vigore del sistema, il 31 dicembre 2009, che sembra la data più adatta, come suggerisce la relazione dell’onorevole Graefe zu Baringdorf.</p>
      <p sl="pt">Non concordo riguardo agli emendamenti nn. 4 e 5 che ritarderebbero l’agevole applicazione del sistema. Tantomeno concordo rispetto all’emendamento n. 3, poiché dal mio punto di vista il documento in oggetto mira a fissare una tabella di marcia anziché discutere principi.</p>
    </intervention>
    <intervention id="4-133" speaker_id="photo_generic" name="Jan Andersson, Göran Färm, Anna Hedh e Inger Segelström" is_mep="True" mode="written">
      <p sl="sv">Noi socialdemocratici svedesi abbiamo votato a favore della relazione poiché è importante eliminare gli attuali ostacoli al recupero dei crediti alimentari nei confronti di cittadini residenti in Stati membri dell’UE diversi da quello della persona che ha diritto a tale credito. Relativamente a ciò, è di particolare importanza tutelare la parte più debole nella procedura di recupero. Tuttavia, siamo contrari alla formulazione degli emendamenti nn. 9 e 26 che chiedono alle parti, previa acquisizione di una consulenza giuridica indipendente, di pervenire ad accordo scritto sul foro competente e sulla normativa nazionale che dovrebbe essere applicata ai fini della validità di tale accordo dinanzi a un giudice. Tali requisiti non sono compatibili con la tradizione giuridica svedese.</p>
    </intervention>
    <intervention id="4-134" speaker_id="1892" name="Carlos COELHO" is_mep="True" mode="written" nationality="Portugal" birth_date="20-05-1960" birth_place="Lisboa" p_group="Group of the European People's Party (Christian Democrats)" m_state="PT">
      <p sl="pt">La crescente mobilità nell’Unione europea, assieme al maggior numero di coppie che si separano, ha causato un aumento nel numero di controversie transfrontaliere relative ai crediti alimentari.</p>
      <p sl="pt">Le attuali procedure per l’ottenimento delle obbligazioni alimentari tendono a essere troppo lunghe e complesse e in molti casi i risultati sono impossibili da ottenere. Al contempo, i creditori di alimenti, la maggior parte dei quali è costituita da minori, vivono in circostanze di estrema povertà e molto spesso non hanno neanche il denaro per sopravvivere.</p>
      <p sl="pt">Pertanto, tale iniziativa è molto importante, poiché dovrebbe semplificare il funzionamento del mercato interno e la libertà di circolazione, attraverso l’eliminazione degli ostacoli creati dalle differenze tra gli Stati membri, per quanto riguarda i crediti alimentari. Dovrebbe garantire che tali decisioni vengano riconosciute e applicate in tutta l’Unione europea nel modo più rapido ed efficace e al minor costo possibile.</p>
      <p sl="pt">Semplificherà le vite dei cittadini e dovrebbe al contempo avere effetti sociali positivi, rendendo più semplice per i creditori di alimenti che vivono in un altro Stato membro adire il tribunale competente e, una volta emessa la sentenza del giudice, verrà riconosciuta in tutti gli Stati membri senza ulteriori formalità.</p>
    </intervention>
    <intervention id="4-135" speaker_id="23768" name="Bogusław LIBERADZKI" is_mep="True" mode="written" nationality="Poland" birth_date="12-09-1948" birth_place="Sochaczew" m_state="PL">
      <p sl="it">Signor Presidente, voterò a favore della relazione sulla proposta di regolamento del Consiglio relativo alla competenza, alla legge applicabile, al riconoscimento e all’esecuzione delle decisioni e alla cooperazione in materia di obbligazioni alimentari [COM(2005)0649 – C6-0079/2006 – 2005/0259(CNS) ].</p>
      <p sl="it">L’onorevole Grabowska afferma correttamente nella sua valutazione che manca attualmente al livello dell’Unione europea un sistema comune e armonizzato di riconoscimento e di esecuzione delle decisioni in materia di obbligazioni.</p>
      <p sl="it">Condivido l’iniziativa per l’attuazione rapida ed esente da spese dei diritti di credito, in particolare nel contesto dei movimenti transfrontalieri delle persone.</p>
      <p sl="it">La relazione sottolinea giustamente la necessità di introdurre tali azioni affinché una decisione abbia il medesimo effetto che ha nello Stato membro in cui è stata emanata, senza ulteriori formalità.</p>
    </intervention>
    <intervention id="4-137" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">Secondo i dati disponibili lo scorso novembre, dal 1997, quando è stata firmata la Convenzione di Ottawa, 156 Stati hanno firmato la Convenzione. E’ significativo, nonché biasimevole, che gli Stati Uniti non figurino tra questi paesi.</p>
      <p sl="pt">La risoluzione adottata oggi sottolinea, piuttosto correttamente, l’incoerenza tra l’azione della Commissione europea nell’annunciare la sua intenzione di lottare attivamente per la distruzione delle mine antipersona e di sostenere le vittime, la maggior parte delle quali, ricordate, sono bambini, mentre al contempo, alla fine del 2006, cancella la linea di bilancio specifica per la distruzione delle mine antipersona.</p>
      <p sl="pt">In considerazione dell’importanza di tale azione e del fatto che il sostegno alle vittime non è in nessun luogo sufficiente a rispondere alle loro necessità, riteniamo che dovrebbe essere ripristinata una linea di bilancio specifica in materia di mine antipersona per il finanziamento delle azioni antimine, dell’assistenza alle vittime e della distruzione degli arsenali; inoltre, aggiungeremmo che dovrebbe esserci un aumento significativo delle risorse stanziate.</p>
      <p sl="pt">Deploriamo la mancata adozione della proposta da parte del nostro gruppo parlamentare che chiede a tutti i paesi di fermare immediatamente la produzione di mine terrestri e che in alcuna circostanza o condizione le truppe comunitarie facciano uso di mine.</p>
    </intervention>
    <intervention id="4-139" speaker_id="4429" name="Robert GOEBBELS" is_mep="True" mode="written" nationality="Luxembourg" birth_date="03-04-1944" birth_place="Luxembourg" p_group="Group of the Progressive Alliance of Socialists and Democrats in the European Parliament" m_state="LU">
      <p sl="fr">Mi sono astenuto nella risoluzione sulle relazioni UE-Cina poiché non intendo associarmi a questi rimproveri paternalistici o ai discorsi moralizzatori che una risoluzione come questa esprime. Un’Unione europea che non può adottare una Carta dei diritti fondamentali che sia valida in tutto il suo territorio non si trova nella posizione per poter cercare di impartire lezioni al resto del mondo.</p>
    </intervention>
    <intervention id="4-141" speaker_id="28512" name="Jim ALLISTER" is_mep="True" mode="written" nationality="United Kingdom" birth_date="02-04-1953" birth_place="Crossgar" p_group="Non" m_state="GB">
      <p sl="en">Quale rappresentante di una regione, l’Irlanda del Nord, dove il Sinn Fein , affiliato a un’organizzazione terroristica che ha di recente assassinato un giovane uomo, Paul Quinn, è stato ammesso al governo in una coalizione con partiti esclusivamente democratici, non sono stato incoraggiato a notare e votare a favore dell’emendamento n. 14 che recitava come segue:</p>
      <p sl="en">“Deplora che alcuni partiti tradizionali abbiano creduto bene di dare credibilità e accettazione a partiti estremisti concludendo con questi accordi di coalizione, sacrificando così la loro integrità morale a un opportunistico guadagno politico a breve termine”.</p>
    </intervention>
    <intervention id="4-142" speaker_id="28497" name="Gerard BATTEN" is_mep="True" mode="written" nationality="United Kingdom" birth_date="27-03-1954" birth_place="London" p_group="Europe of Freedom and Direct Democracy Group" m_state="GB">
      <p sl="en">Pur opponendosi all’estremismo in ogni sua forma, l’UKIP non ritiene che noi, popolo britannico, dobbiamo accettare consigli su questo argomento dall’Unione europea, tantomeno l’UKIP chiede che l’Unione europea intraprenda iniziative. Questo, come tutti gli altri ambiti, dovrebbe essere prerogativa degli Stati nazione indipendenti e democratici.</p>
    </intervention>
    <intervention id="4-999" speaker_id="28493" name="Derek Roland CLARK" is_mep="True" mode="written" nationality="United Kingdom" birth_date="10-10-1933" birth_place="Bristol" p_group="Europe of freedom and democracy Group" m_state="GB">
      <p sl="en">Pur opponendosi all’estremismo in ogni sua forma, l’UKIP non ritiene che noi, popolo britannico, dobbiamo accettare consigli su questo argomento dall’Unione europea, tantomeno l’UKIP chiede che l’Unione europea intraprenda iniziative. Questo, come tutti gli altri ambiti, dovrebbe essere prerogativa degli Stati nazione indipendenti e democratici.</p>
    </intervention>
    <intervention id="4-143" speaker_id="photo_generic" name="Hanna Foltyn-Kubicka, Wojciech Roszkowski e Konrad Szymański" is_mep="True" mode="written">
      <p sl="it">Signor Presidente, siamo contrari al razzismo, alla xenofobia e all’estremismo politico. Tuttavia, la pratica recente al Parlamento europeo, in cui si abusa di tali concetti nella lotta politica in corso, mettendo a rischio la libera espressione, di cui un chiaro esempio sono stati gli incidenti avvenuti in questo Emiciclo il 12 dicembre di quest’anno, ci induce a credere che i sostenitori della Carta dei diritti fondamentali, in cui, occorre dirlo, esiste un divieto senza senso alla discriminazione basata su “qualsiasi opinione politica”, all’epoca abbiano violato i principi da loro stessi proposti.</p>
      <p sl="it">La mancanza di definizioni precise di estremismo politico e di xenofobia nella risoluzione, che è finalizzata a combattere l’estremismo, ci porta ad astenerci dalla votazione sull’argomento.</p>
    </intervention>
    <intervention id="4-144" speaker_id="1164" name="Bruno GOLLNISCH" is_mep="True" mode="written" nationality="France" birth_date="28-01-1950" birth_place="Neuilly-sur-Seine" p_group="Non" m_state="FR">
      <p sl="fr">Il Fronte nazionale, Interesse fiammingo e il FPOE non sono partiti estremisti, razzisti o xenofobi. Riunendoli assieme in un modo poco sano e sbagliato, tutti i cosiddetti partiti “conservatori” stanno ancora cercando di accusarli di estremismo solo perché intendono promuovere il mantenimento dell’identità nazionale.</p>
      <p sl="fr">La democrazia è senza dubbio in pericolo, ma coloro che sono stati predestinati colpevoli dal sistema non sono coloro che lo stanno minacciando. Non è in pericolo a causa delle persone che criticano e mettono in dubbio le politiche, in particolar modo in materia di immigrazione, e che vengono quindi accusati di estremismo. E’ in pericolo a causa di coloro che imbavagliano sistematicamente la libertà di espressione in nome dei diritti umani e della correttezza politica, e che in realtà nascondo solo il loro fallimento nel risolvere i problemi che stanno affrontando in materia di immigrazione, mancanza di sicurezza e identità.</p>
      <p sl="fr">Aumentando in modo massiccio la quantità di normativa intesa a combattere l’estremismo in Europa, il Parlamento avrebbe potuto essere orgoglioso di contribuire al mantenimento dei principi e dei valori democratici. Purtroppo, è vero il contrario. Ben lungi dal mirare all’islamismo radicale o ai regimi comunisti totalitari, il Parlamento sta solo alimentando un’altra volta le sue ossessioni antinazionali e favorevoli alla globalizzazione.</p>
    </intervention>
    <intervention id="4-145" speaker_id="28355" name="Mieczysław Edmund JANOWSKI" is_mep="True" mode="written" nationality="Poland" birth_date="16-11-1947" birth_place="Zduńska Wola" p_group="Union for Europe of the Nations Group" m_state="PL">
      <p sl="it">Signor Presidente, mi oppongo categoricamente al razzismo, alla xenofobia e all’estremismo politico. Tuttavia, credo che nei documenti adottati sotto l’egida del Parlamento europeo, occorra fornire una definizione chiara di termini quali, nello specifico, l’estremismo politico e la xenofobia. Se ciò non accade, potrebbe in realtà servire, in nome di una nobile causa, gli obiettivi opposti e diventare campo di abusi nelle attività pubbliche dei politici, minacciando la libertà di espressione e di far sentire le proprie opinioni.</p>
      <p sl="it">Un esempio di tale interpretazione selettiva di questi concetti è stato fornito dalla situazione generatasi nel corso della sessione plenaria del Parlamento europeo a Strasburgo il 12 dicembre di quest’anno. In quale modo, per esempio, la disposizione di un articolo della Carta dei diritti fondamentali che recita che “E’ vietata qualsiasi forma di discriminazione fondata … sulle opinioni politiche o di qualsiasi altra natura” si adatta allo strappo energico di pezzi di carta con il celebre “REFERENDUM ” dalle mani dei deputati? Era un’espressione pacifica di un’opinione di alcuni deputati eletti.</p>
      <p sl="it">In considerazione di tale situazione, mi sono astenuto dalla votazione sulla risoluzione sulla lotta al crescente estremismo in Europa.</p>
    </intervention>
    <intervention id="4-146" speaker_id="2057" name="Carl LANG" is_mep="True" mode="written" nationality="France" birth_date="20-09-1957" birth_place="Vernon" p_group="Non" m_state="FR">
      <p sl="fr">E’ sorprendente vedere quanto possa essere emiplegico il Parlamento europeo: può guardare solo a destra! Le diverse risoluzioni proposte dal PSE, i liberali, i Verdi o anche i comunisti, considerano l’estremismo come facesse parte solo dell’“estrema destra”.</p>
      <p sl="fr">E l’islamismo radicale, e tutti i trotzkisti e i comunisti? Questi tipi di estremismo non vengono citati neanche una volta.</p>
      <p sl="fr">E’ un insulto a tutte le vittime dei regimi comunisti totalitari e a tutti coloro che soffrono quotidianamente a causa del dogma e delle pratiche dell’islamismo radicale. Il Parlamento europeo non ritiene che questi tipi di estremismo siano biasimevoli. Semplicemente non esistono, poiché non fanno parte dell’attuale vocabolario standard della correttezza politica all’interno di questo edificio.</p>
      <p sl="fr">Senza rispetto per i principi e i valori della democrazia, dell’uguaglianza e della tolleranza, il gruppo PSE è veloce nell’accogliere favorevolmente la dissoluzione del gruppo politico di estrema destra Identità, Tradizione e Sovranità (ITS) prima di chiedere che vengano rafforzate le condizioni che disciplinano la formazione dei gruppi politici al Parlamento. Il leitmotiv di questi deputati eletti è di demonizzare sistematicamente i loro oppositori politici al fine di imporre a tutti il loro conservatorismo.</p>
      <p sl="fr">Queste risoluzioni sono una consuetudine ipocrita, chiusa e oscurantista, cui voteremo contro.</p>
    </intervention>
    <intervention id="4-147" speaker_id="4513" name="Geoffrey VAN ORDEN" is_mep="True" mode="written" nationality="United Kingdom" birth_date="10-04-1945" birth_place="Waterlooville" p_group="European Conservatives and Reformists Group" m_state="GB">
      <p sl="en">Mentre concordo appieno con le misure reali intese a combattere il razzismo e l’estremismo, questo tipo di risoluzione, creata dalla sinistra, non è utile ed ha il solo scopo di portare avanti la loro agenda distorta. Infatti, l’estrema sinistra e l’estrema destra non sono molto diverse e si alimentano l’una con l’altra. Tuttavia, la sinistra è riuscita a spegnere i riflettori sui suoi estremisti e promuovere le istituzioni e le politiche che contribuiscono ai suoi obiettivi. L’Unione europea, nei suoi sforzi continui di ampliare la propria competenza, ne è spesso complice. Non approvo gli enti comunitari come la cosiddetta “Agenzia europea per i diritti fondamentali” o anche il finanziamento per mezzo del denaro pubblico delle numerose ONG che promuovono l’agenda della sinistra. Pertanto, mi sono astenuto dalla risoluzione.</p>
    </intervention>
    <intervention id="4-148" speaker_id="28496" name="Thomas WISE" is_mep="True" mode="written" nationality="United Kingdom" birth_date="13-05-1948" birth_place="Bournemouth" p_group="Independence/Democracy Group" m_state="GB">
      <p sl="en">Mi oppongo all’estremismo in ogni forma, ma non accetto che il popolo britannico debba prendere consigli dall’Unione europea su questo argomento o su qualsiasi altro. Non sono stato eletto affinché l’Unione europea si espandesse o accrescesse il proprio controllo sul Regno Unito. Questo ambito dovrebbe restare sotto il controllo ed essere prerogativa degli Stati nazione indipendenti e democratici.</p>
    </intervention>
    <intervention id="4-150" speaker_id="4508" name="Erik MEIJER" is_mep="True" mode="written" nationality="Netherlands" birth_date="05-12-1944" birth_place="Amsterdam" p_group="Confederal Group of the European United Left - Nordic Green Left" m_state="NL">
      <p sl="it">Nel 1918 il Montenegro indipendente scelse volontariamente l’unificazione con i paesi limitrofi, ossia Serbia, Croazia, Bosnia-Erzegovina e Slovenia. Nel 2006, dopo la divisione della Jugoslavia, l’elettorato del Montenegro, l’ultimo Stato a restare unito alla Serbia, ha deciso democraticamente di porre fine a tale unione, facendo del Montenegro il 49o Stato indipendente in Europa. L’importante adesso è che il Montenegro diventi uno Stato normale, anziché una versione più grande di Monaco, ossia un paradiso per ricchi stranieri che vogliono pagare meno tasse, riciclare denaro e costruire palazzi. Il Montenegro deve fare di più per lottare contro l’inquinamento ambientale e il contrabbando di sigarette.</p>
      <p sl="it">Sono lieto che la commissione per gli affari esteri abbia accolto i miei emendamenti riguardanti la questione degli alloggi e dei posti di lavoro per i profughi serbi e kosovari. Gli apolidi non possono restare tali per sempre, e il Montenegro deve rispettare gli accordi del Consiglio d’Europa in materia. E’ stata accolta anche la mia proposta relativa al ripristino dei collegamenti ferroviari tra nord e sud verso la città di Nikšić sul confine bosniaco e la città di Scutari in Albania. Un aumento del trasporto su strada non è una valida soluzione. Fortunatamente il relatore, onorevole Vernola, a differenza di quanto espresso nella sua precedente relazione annuale, non chiede un rapido accesso alla NATO, né una politica economica ancor più neoliberale del solito nel resto d’Europa. L’accesso alla NATO non può essere un prerequisito per l’adesione all’Unione europea.</p>
    </intervention>
    <intervention id="4-152" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">La risoluzione adottata oggi in seno al Parlamento europeo esprime solidarietà alle vittime dei naufragi che si sono verificati nello stretto di Kerch, ossia lo stretto che collega il Mar Nero al Mare di Azov, provocando un disastro ambientale.</p>
      <p sl="pt">L’impatto ambientale della fuoriuscita di derivati del petrolio nello stretto è stato aggravato dalla rapida dispersione delle sostanze inquinanti dovuta ai forti venti e alle alte onde presenti al momento dei naufragi.</p>
      <p sl="pt">In generale, concordiamo sulle posizioni contenute nella risoluzione, che sottolineano il ruolo importante che gli Stati membri possono svolgere per garantire che le navi iscritte nei rispettivi registri nazionali siano conformi alle norme internazionali, per prevenire gli incidenti marittimi e per affrontare le conseguenze di tali incidenti.</p>
      <p sl="pt">Riconoscendo la necessità di attuare misure di riduzione del rischio ambientale e di compiere progressi in materia di sicurezza marittima, riteniamo che qualsiasi iniziativa intrapresa a livello di Unione europea in questo contesto debba essere basata su una maggiore cooperazione tra gli Stati membri, senza mettere in discussione le loro responsabilità in questo settore.</p>
    </intervention>
    <intervention id="4-153" speaker_id="1833" name="Marie Anne ISLER BÉGUIN" is_mep="True" mode="written" nationality="France" birth_date="30-06-1956" birth_place="Boulay" p_group="Group of the Greens/European Free Alliance" m_state="FR">
      <p sl="it">L’allargamento dell’Unione europea richiede la nostra solidarietà nei confronti delle popolazioni che vivono nell’area di 431 000 km2 attorno al Mar Nero.</p>
      <p sl="it">Questa solidarietà si esprime con l’accordo sull’apertura di negoziati con la Turchia, l’attuazione della politica di vicinato con la Georgia e l’Ucraina, e il partenariato strategico instaurato con la Russia. La violenza della tempesta richiama alla nostra mente gli effetti che i cambiamenti climatici possono avere, anche nei paesi a noi vicini. E’ necessaria una politica di gestione dei rischi in cui siano combinate sia la prevenzione che la protezione della biodiversità.</p>
      <p sl="it">Rammentiamo che la tempesta ha coinvolto quattro navi e ha causato la morte di otto marinai. Anche una nave da carico russa si è spezzata in due tronconi, con la conseguente fuoriuscita 4 000 tonnellate di petrolio su una rotta migratoria per gli uccelli che nuotano sott’acqua provenienti dalla Siberia. L’Unione europea ha inviato una squadra del Centro di monitoraggio e informazione. Si deve fare di più nell’ambito di questa iniziativa. Per prevenire futuri disastri, l’UE deve garantire la sistematica applicazione di norme di sicurezza elevate alla flotta di navi russe. L’Unione europea deve imporre alla Russia l’uso di navi da carico a doppio scafo per il trasporto di petrolio. Nel momento in cui si riunisce l’assemblea parlamentare dell’Organizzazione per la cooperazione economica del Mar Nero, dobbiamo chiedere l’applicazione delle norme contenute nel pacchetto europeo sulla sicurezza marittima.</p>
    </intervention>
    <intervention id="4-155" speaker_id="28382" name="Andrzej Jan SZEJNA" is_mep="True" mode="written" nationality="Poland" birth_date="28-04-1973" birth_place="Końskie" p_group="Socialist Group in the European Parliament" m_state="PL">
      <p sl="it">Signor Presidente, voto a favore della relazione dell’onorevole Ehler sui sistemi di garanzia dei depositi.</p>
      <p sl="it">Il relatore ha presentato un ottimo documento, in cui si richiama l’attenzione sulle nuove sfide con cui i sistemi di garanzia devono confrontarsi a seguito della crescente integrazione dei mercati. Se si vuole garantire la stabilità dei mercati finanziari è indispensabile rispondere a tali sfide. I sistemi di garanzia dei depositi costituiscono una parte molto importante del sistema dei mercati finanziari dell’Unione europea e il loro funzionamento deve essere continuamente migliorato.</p>
      <p sl="it">Il relatore richiama a giusto titolo l’attenzione sul problema della gestione delle crisi e della rete di sicurezza per i depositi transfrontalieri nella gestione delle crisi.</p>
      <p sl="it">Concordo che la gestione delle crisi deve basarsi su una migliore previsione dei rischi, su procedure definite e programmate che guidino l’interazione di tutti i soggetti coinvolti e su una puntualizzazione della ripartizione degli obblighi nel tempo, tenendo comunque presenti le divergenze tra i sistemi e le peculiarità dei soggetti coinvolti nel settore pubblico e privato.</p>
    </intervention>
    <intervention id="4-157" speaker_id="1164" name="Bruno GOLLNISCH" is_mep="True" mode="written" nationality="France" birth_date="28-01-1950" birth_place="Neuilly-sur-Seine" p_group="Non" m_state="FR">
      <p sl="it">Le importazioni massicce, il ruolo perverso svolto da un euro forte contro una valuta estera deliberatamente sottovalutata, il dumping sociale e ambientale, le contraffazioni, la pirateria, i prodotti pericolosi e l’esistenza di barriere non tariffarie che colpiscono le attività produttive in Europa: nel settore tessile come in altri, le relazioni e le risoluzioni del Parlamento sulle relazioni commerciali con la Cina sono tutte uguali.</p>
      <p sl="it">Perché in queste circostanze è stata accettata l’adesione della Cina all’OMC? Da parte nostra abbiamo espresso voto contrario. Perché ci si rifiuta di vedere che la liberalizzazione degli scambi commerciali con paesi che hanno deciso di non rispettare le regole, una liberalizzazione che peraltro non viene mai contestata, ha come unica conseguenza il disastro economico e la disintegrazione sociale per tutte le regioni e i settori? Perché si accetta la fine dei contingenti tessili e il licenziamento di decine di migliaia di lavoratori europei? Adesso si è preoccupati da tale situazione, ma ci si limita a parlare timidamente di possibili mezzi di difesa commerciale, di misure di salvaguardia e di una vigilanza congiunta sulle esportazioni. Non è molto e non è sufficiente, ma è meglio che niente.</p>
      <p sl="it">Pertanto, anche se la risoluzione in esame ha una scarsa utilità, voteremo a favore.</p>
    </intervention>
    <intervention id="4-158" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">Siamo lieti dell’adozione delle nostre proposte che:</p>
      <p sl="pt">sostengono che il sistema di vigilanza con doppio controllo non servirà a nulla se non eviterà il ripetersi della situazione verificatasi nel 2005 e che sono necessarie nuove misure di salvaguardia;</p>
      <p sl="pt">ribadiscono la proposta che venga definito un programma comunitario per il settore del tessile e dell’abbigliamento, soprattutto per le regioni più svantaggiate che da esso dipendono, e la necessità di aiutare le PMI;</p>
      <p sl="pt">Siamo rammaricati che la maggioranza del Parlamento europeo abbia respinto le nostre proposte che, ad esempio:</p>
      <p sl="pt">fanno riferimento alle gravi conseguenze della liberalizzazione nel settore del tessile e dell’abbigliamento a livello globale con la chiusura o la delocalizzazione di imprese, la disoccupazione e gravi crisi socioeconomiche;</p>
      <p sl="pt">sottolineano che alcuni paesi hanno adottato misure di salvaguardia applicabili fino alla fine del 2008, e pertanto non hanno capito il motivo per cui l’Unione europea non abbia fatto altrettanto;</p>
      <p sl="pt">sostengono che deve essere stabilito un quadro normativo per penalizzare le delocalizzazioni di imprese, subordinando gli aiuti pubblici alle imprese all’assunzione di impegni a lungo termine riguardo allo sviluppo regionale e all’occupazione, prevedendo anche il requisito di restituire gli aiuti se tali condizioni non vengono soddisfatte;</p>
      <p sl="pt">chiedono un ruolo più forte per i rappresentanti dei lavoratori nei consigli di amministrazione delle imprese e nel processo di adozione di decisioni organizzative fondamentali.</p>
    </intervention>
    <intervention id="4-159" speaker_id="2057" name="Carl LANG" is_mep="True" mode="written" nationality="France" birth_date="20-09-1957" birth_place="Vernon" p_group="Non" m_state="FR">
      <p sl="it">Dalla fine dell’accordo Multifibre il settore tessile in Francia e in Europa ha trasformato alcune delle nostre regioni in deserti economici e sociali, in cui regnano povertà e precarietà per le migliaia di uomini e donne che hanno perso il posto di lavoro.</p>
      <p sl="it">La distruzione delle imprese e del tessuto sociale, nel nome della globalizzazione e dell’ultraliberalismo europeista, è il simbolo di uno dei più grandi fallimenti economici dell’Unione europea.</p>
      <p sl="it">Per anni questa logica ha provocato in tutti i settori economici la delocalizzazione delle attività produttive, comprese quelle di alto livello, in altri paesi in tutto il mondo: verso l’Africa settentrionale e soprattutto l’Asia. Questo riequilibrio globale in realtà non porterà niente ai paesi terzi, tranne un aggravamento della schiavitù economica a vantaggio di una ristretta élite di imprese cinesi e una disoccupazione di lunga durata in Europa nel contesto di una persistente crisi economica.</p>
      <p sl="it">E’ chiaro che la concorrenza globale, incoraggiata dall’OMC, è il principale motivo del diffuso impoverimento e della mancanza di dinamismo dell’Europa. L’Unione europea ha l’urgente necessità di porre fine a questa follia e di istituire un sistema comunitario di tutela e di preferenze.</p>
    </intervention>
    <intervention id="4-161" speaker_id="31123" name="Pedro GUERREIRO" is_mep="True" mode="written" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">La relazione contiene, tra gli altri, un vero e proprio malinteso. Riconosce che “la povertà rimane un problema irrisolto e sempre più grave in Corea che, secondo le statistiche OCSE, figura fra i tre membri OCSE con il divario in termini di reddito più elevato e in maggiore crescita” (si potrebbe aggiungere che questo non è l’unico caso, in quanto anche nell’Unione europea il divario in termini di reddito tra ricchi e poveri si è allargato, in particolare in Portogallo, dove la differenza tra i più ricchi e i più poveri continua a crescere, con circa due milioni di portoghesi che vivono al limite della soglia di povertà).</p>
      <p sl="pt">La relazione chiede tuttavia un accordo di “libero scambio” tra l’Unione europea e la Corea e la liberalizzazione degli scambi commerciali, quando si sa che tali politiche hanno favorito e continueranno a favorire la concentrazione della ricchezza nei grandi gruppi economici e finanziari dell’Unione europea e della Corea. Si tratta di un accordo che servirà a premere sempre più i lavoratori ad accettare salari bassi e la perdita dei diritti e delle conquiste sociali nel nome della “competitività” e ad aumentare gli ingenti profitti di una minoranza.</p>
      <p sl="pt">Non viene intanto fatta alcuna menzione del settore della cantieristica navale …</p>
    </intervention>
    <intervention id="4-162" speaker_id="28382" name="Andrzej Jan SZEJNA" is_mep="True" mode="written" nationality="Poland" birth_date="28-04-1973" birth_place="Końskie" p_group="Socialist Group in the European Parliament" m_state="PL">
      <p sl="it">Signor Presidente, voto a favore dell’approvazione della relazione dell’onorevole Martin sulle relazioni economiche e commerciali con la Corea.</p>
      <p sl="it">Il relatore ha redatto un ottimo documento, in cui sottolinea l’importanza della Corea quale partner commerciale dell’Unione europea in termini economici. La conclusione di un accordo di libero scambio con la Corea fa parte della strategia intesa a dare all’Europa una dimensione globale.</p>
      <p sl="it">Un accordo di libero scambio tra Corea e Unione europea potrebbe costituire una base per la promozione di elevate norme sociali e ambientali e potrebbe servire quale esempio per altri accordi attualmente in fase di trattativa.</p>
      <p sl="it">Concordo che sia necessario compiere ogni possibile sforzo per assicurare che, con l’accordo commerciale attualmente in corso di trattativa o con un eventuale accordo separato, l’Unione europea e la Corea si assumano gli opportuni impegni in fatto di diritti umani.</p>
    </intervention>
  </section>
  <section id="creitem24" title="9. Correzioni e intenzioni di voto: vedasi processo verbale"/>
  <section id="creitem25" title="10. Approvazione del processo verbale: vedasi processo verbale"/>
  <section id="creitem26" title="11. Discussioni su casi di violazione dei diritti umani, della democrazia e dello Stato di diritto(discussione)"/>
  <section id="creitem27" title="11.1. Ciad orientale">
    <intervention id="4-169" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">L’ordine del giorno reca le sei proposte di risoluzione sul Ciad orientale .</p>
    </intervention>
    <intervention id="4-170" speaker_id="23788" name="Adam BIELAN" is_mep="True" mode="spoken" nationality="Poland" birth_date="12-09-1974" birth_place="Gdańsk" m_state="PL">
      <p sl="pl">autore. - Signora Presidente, vorrei dire che sono molto allarmato dall’intensificazione dei combattimenti in Ciad, ma anche dalla mancanza di progressi nella ricerca di una soluzione politica al conflitto. Vorrei pertanto richiamare l’attenzione in particolare sul ruolo dell’operazione EUFOR TCHAD/RCA. Lo scopo principale dell’iniziativa europea, sostenuta anche dalle Nazioni Unite, è garantire la sicurezza nella zona delle operazioni umanitarie.</p>
      <p sl="pl">Tenendo conto della crisi in corso nel Darfur e del modo in cui sta destabilizzando la situazione nella regione, è opportuno rammentare a questo proposito che il conflitto ha già varcato i confini del Ciad e della Repubblica centrafricana. Ritengo che sia di fondamentale importanza inviare quanto prima sul posto forze neutrali degli Stati membri. Vorrei sottolineare tuttavia che il successo di tale missione di pace dipende in larga misura dagli sforzi politici che devono essere compiuti se si vuole condurre un efficace processo di pace.</p>
    </intervention>
    <intervention id="4-171" speaker_id="28111" name="Mary Lou McDONALD" is_mep="True" mode="spoken" nationality="Ireland" birth_date="01-05-1969" birth_place="Dublin" p_group="Confederal Group of the European United Left - Nordic Green Left" m_state="IE">
      <p sl="en">autore. - Signora Presidente, vorrei formulare un paio di osservazioni importanti e essenziali. E’ del tutto fuori dubbio che in Ciad sia necessario un intervento. E’ indubbio che la vista della profonda miseria umana dei profughi in tale parte del mondo sia intollerabile, tuttavia vorrei dire con estrema chiarezza che esistono alcune difficoltà di fondo riguardo alla missione proposta.</p>
      <p sl="en">La prima è la mancanza di chiarezza in termini di mandato dell’operazione. Diciamo che si tratta di un’iniziativa di pace e a scopo umanitario. Se si tratta proprio di un’iniziativa di questo genere, lo si deve rendere doppiamente chiaro per quanto riguarda le truppe che intendiamo inviare. Ritengo che manchi la chiarezza.</p>
      <p sl="en">Non credo, e a questo proposito devo dissentire dall’onorevole collega, che un intervento di questo tipo possa aumentare davvero la sicurezza. Abbiamo assistito di recente a un’intensificazione e a un imbarbarimento del conflitto. Abbiamo anche sentito dire dai capi di molti dei gruppi di ribelli che qualsiasi intervento, e questo intervento in particolare, sarà considerato ostile, e ciò costituisce un’enorme difficoltà.</p>
      <p sl="en">Devo anche dire, e ancora una volta dissento dall’onorevole collega, che le truppe attualmente configurate non agiranno quale forza neutrale come sarebbe necessario. Devo dire, con il massimo rispetto per la Francia e per il suo popolo, che affidare un ruolo troppo preminente alla Francia nella missione è al limite del provocatorio, e lo ritengo profondamente inopportuno.</p>
      <p sl="en">Non credo che sia possibile per noi formulare una politica europea di sicurezza e difesa comune. Le difficoltà che sono emerse, in questo caso in relazione al Ciad, ne riflettono con chiarezza i motivi. Credo che non sia fattibile perché abbiamo tradizioni e storie molto diverse e obiettivi e prospettive di politica estera molto diversi. Per questo motivo in particolare è davvero deplorevole, se posso dirlo, poiché provengo da un paese che almeno nominalmente è ancora neutrale da un punto di vista militare, che nell’Unione europea non siano riconosciuti a sufficienza gli obblighi, le responsabilità e le capacità degli Stati militarmente neutrali, e in particolare che non lo si faccia nel Trattato di Lisbona. A mio avviso, i paesi con tale tradizione potrebbero compiere il tipo di intervento che gode di molti consensi basato sulla neutralità che l’onorevole collega ha menzionato.</p>
      <p sl="en">Per concludere, l’intervento in Ciad è necessario, tuttavia l’aspetto essenziale è il modo in cui procederemo. Qualsiasi operazione deve essere mirata, deve essere di sicuro neutrale e, soprattutto, deve avere prospettive di successo.</p>
    </intervention>
    <intervention id="4-172" speaker_id="23881" name="Marios MATSAKIS" is_mep="True" mode="spoken" nationality="Cyprus" birth_date="02-08-1954" birth_place="Lemesos" p_group="Group of the Alliance of Liberals and Democrats for Europe" m_state="CY">
      <p sl="en">Signora Presidente, noto che sul tabellone non è indicato il tempo. Questo vuol dire che avremo il privilegio di un uso illimitato del tempo questo pomeriggio, o si tratta di un errore tecnico?</p>
    </intervention>
    <intervention id="4-173" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">Onorevole Matsakis, noi tutti dobbiamo attenerci al tempo che sappiamo ci è stato assegnato.</p>
    </intervention>
    <intervention id="4-174" speaker_id="38724" name="Colm BURKE" is_mep="True" mode="spoken" nationality="Ireland" birth_date="17-01-1957" birth_place="Cork" p_group="Group of the European People's Party (Christian Democrats) and European Democrats" m_state="IE">
      <p sl="en">autore. - Signora Presidente, mi sono fatto promotore di questa risoluzione urgente per esercitare pressione politica e pubblica al fine di ottenere quanto prima l’invio della missione di pace dell’UE nella regione frontaliera della parte orientale del Ciad. I disordini verificatisi di recente nella parte orientale del Ciad, fra cui i violenti scontri tra i ribelli e l’esercito ciadiano, pongono in evidenza l’urgente necessità della nostra presenza nella regione per proteggere i profughi e gli sfollati interni innocenti in modo da evitare che possano rimanere coinvolti nel fuoco incrociato. Queste offensive militari accentuano la criminalità e provocano un aumento dell’insicurezza attorno ai campi dei profughi e degli sfollati interni. Non solo viene impedito al personale umanitario l’accesso ai campi, ma ci si deve anche confrontare con il problema del banditismo, che limita la possibilità di fornire l’assistenza umanitaria tanto richiesta.</p>
      <p sl="en">Chiedo all’Unione europea e agli Stati membri di tener fede alla decisione politica assunta e di dotare quanto prima questa missione di maggiori truppe e dell’opportuno appoggio finanziario, logistico e aereo, compreso il necessario numero di elicotteri. L’UE rischia di giocarsi sulla scena mondiale la sua credibilità in politica estera se non riuscirà a mobilitare truppe e attrezzature sufficienti per rendere operativa la missione. Si tratta di una missione di mantenimento della pace dell’UE e pertanto riguarda tutti gli Stati membri dell’UE, a prescindere dal fatto che siano o meno paesi partecipanti.</p>
      <p sl="en">Vorrei sfatare qui e ora il mito che la missione sarà dominata dalla Francia. Della missione fanno parte soldati provenienti da Svezia, Paesi Bassi, Polonia, Austria e Irlanda. Inoltre non sarà guidata dalla Francia, ma dall’Irlanda. Il Luogotenente Generale Pat Nash è stato nominato quale capo della missione, e sarà pertanto la persona che avrà il comando per quanto riguarda le attività delle truppe sul campo. Questa operazione sarà realizzata, e osservazioni di questo tipo sono del tutto inutili quando si tratta di favorire una giusta percezione e un’accoglienza positiva della missione tra la popolazione locale in Ciad e tra i gruppi dei ribelli.</p>
      <p sl="en">Questa settimana sono stati constatati alcuni segni promettenti di reazione da parte di altri Stati membri dell’UE, a seguito dell’appello dell’Irlanda a fornire alla missione risorse adeguate. Sembra che un paese abbia offerto forniture mediche, mentre altri Stati membri stanno discutendo della possibilità di fornire finanziamenti per aiutare altri paesi a garantire il sostegno logistico necessario, compresi gli aerei. Deve essere immediatamente convocata un’altra conferenza di quarta generazione per assicurare la disponibilità di tutto quanto necessario per proteggere i nostri soldati sul campo in modo che possano svolgere il loro importante compito di protezione dei profughi. E’ indispensabile agire subito. Una mancanza di azione da parte nostra costerà la perdita di vite umane.</p>
    </intervention>
    <intervention id="4-175" speaker_id="28282" name="Alain HUTCHINSON" is_mep="True" mode="spoken" nationality="Belgium" birth_date="10-12-1949" birth_place="Schaerbeek" p_group="Socialist Group in the European Parliament" m_state="BE">
      <p sl="fr">autore. - Signora Presidente, la ripresa dei combattimenti tra i ribelli e le forze governative in Ciad ha provocato centinaia di morti e di feriti e ha suscitato nuove tensioni nella regione frontaliera del Sudan e della Repubblica centrafricana. Questa situazione ha di fatto limitato l’accesso ai campi dei profughi a migliaia di persone e ha reso il compito degli operatori umanitari molto più complicato.</p>
      <p sl="fr">Vorrei anche rammentare che attualmente in questa regione del mondo donne e bambini continuano a essere le vittime di una violenza particolarmente deprecabile e che sono già più di 450 000 gli sfollati che vivono in condizioni terribili proprio dove il conflitto è nuovamente iniziato.</p>
      <p sl="fr">In questo contesto, è ovvio che possiamo chiedere che le fazioni in lotta cessino qualsiasi combattimento, in particolare dove vengono colpite le popolazioni civili. Chiediamo inoltre che rispettino i principi fondamentali del diritto umanitario internazionale, ossia che rispettino le zone delle operazioni umanitarie e consentano il trasporto degli aiuti e non attacchino il personale umanitario.</p>
      <p sl="fr">Più in generale, è per noi motivo di particolare preoccupazione il fatto che il diritto umanitario sia sempre più spesso eluso, se non addirittura del tutto ignorato, dalle parti coinvolte nei conflitti. L’Unione europea deve agire in modo specifico contro questo sviluppo preoccupante. Esortiamo anche le autorità in Ciad a fare sistematicamente tutto quanto in loro potere per perseguire i responsabili di stupri e crimini di guerra e di tutte le forme di grave violazione dei diritti umani.</p>
      <p sl="fr">Vorrei anche dire tuttavia che il nostro messaggio è rivolto soprattutto all’Unione europea, in particolare al Consiglio dei ministri, dal quale abbiamo senza dubbio maggiori possibilità di essere ascoltati e al quale chiediamo di assumersi le sue responsabilità. Il 15 ottobre il Consiglio ha adottato un’azione congiunta sull’operazione EUFOR TCHAD/RCA destinata a contribuire alla protezione dei civili e alla distribuzione degli aiuti umanitari e al miglioramento della sicurezza per il personale umanitario locale e straniero. Dopo appena due mesi, lo spiegamento delle truppe dell’EUFOR non si è ancora concretizzato, a causa di una mancanza di risorse e di attrezzature sufficienti. E’ un fatto inaccettabile e il Consiglio e la Commissione devono pertanto accelerare con urgenza il processo decisionale per consentire di condurre l’operazione il più rapidamente possibile.</p>
      <p sl="fr">Vorrei anche sottolineare che nessuna missione di pace nella parte orientale del Ciad o nella parte settentrionale della Repubblica centrafricana potrà avere un esito positivo senza un processo di riconciliazione generale che coinvolga tutta la regione. Sappiamo già che la presenza dell’EUFOR alle porte del Sudan renderà più difficile per i ribelli circolare liberamente attraverso le frontiere e determinerà quindi lo spostamento di alcuni attacchi. Il sostegno urgente e essenziale che l’Unione europea si è impegnata a fornire potrebbe pertanto ben presto rivelarsi inadeguato.</p>
      <p sl="fr">Adesso è anche indispensabile che l’UE faccia tutto il possibile per incoraggiare la ripresa dei colloqui di pace a livello regionale, in partenariato con tutti i soggetti coinvolti nel conflitto e i vari rappresentanti della comunità internazionale.</p>
      <p sl="fr">Infine, vorrei dire che riteniamo che la neutralità della forza europea sia particolarmente importante e molto strategica in questo caso. Dato che i ribelli hanno già minacciato di prenderla di mira se si tratta semplicemente di una missione francese sotto mentite spoglie, chiediamo agli altri Stati membri di partecipare in massa alla composizione della forza, in modo che sia chiaro a tutti che si tratta davvero di una forza europea.</p>
    </intervention>
    <intervention id="4-176" speaker_id="23881" name="Marios MATSAKIS" is_mep="True" mode="spoken" nationality="Cyprus" birth_date="02-08-1954" birth_place="Lemesos" p_group="Group of the Alliance of Liberals and Democrats for Europe" m_state="CY">
      <p sl="en">autore. - Signora Presidente, la parte settentrionale del Ciad è diventata un secondo Darfur, e le scene già viste di uccisioni e distruzioni commesse contro civili innocenti tornano a ossessionarci.</p>
      <p sl="en">Nel frattempo, noi nell’Unione europea, che facciamo parte dell’élite privilegiata del mondo, discutiamo all’infinito tra di noi sul modo in cui affrontare la situazione. Mentre noi, molto opportunamente ma molto lentamente, consideriamo e riconsideriamo la nostra decisione di inviare un’efficace forza militare di pace nella regione, i criminali che compiono una pulizia etnica continuano indisturbati la loro opera deprecabile.</p>
      <p sl="en">Un messaggio importante, forse il più importante, che deve emergere nella discussione odierna è la nostra ferma richiesta rivolta alla Commissione e al Consiglio di garantire con la massima urgenza che l’EUFOR venga organizzata in maniera adeguata e sia inviata nella regione interessata. Coloro che nel Consiglio o nella Commissione, o in qualsiasi altra sede, ritarderanno questa operazione saranno responsabili dell’ulteriore intensificazione della violenza e della tragedia che presto vi farà inevitabilmente seguito.</p>
    </intervention>
    <intervention id="4-177" speaker_id="28409" name="Raül ROMEVA i RUEDA" is_mep="True" mode="spoken" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="es">autore. - Signora Presidente, ritengo particolarmente significativo che le tre risoluzioni urgenti oggetto della discussione odierna abbiano qualcosa in comune nel senso che riguardano diversi tipi di violenza contro le donne, a dimostrazione del fatto che questo tipo di violenza è qualcosa che riguarda tutto il mondo, anche se ha manifestazioni e forme particolari in ogni singolo caso.</p>
      <p sl="es">Il primo dei tre casi che affrontiamo oggi, ossia la situazione in Ciad, è un triste esempio del modo in cui, in un contesto di guerra, le donne spesso tendono a essere usate come oggetti sessuali, per cui lo stupro diventa un’arma di guerra. Questa situazione si verifica soprattutto nei campi che ospitano i profughi, ma non solo.</p>
      <p sl="es">Lo scopo della risoluzione è, ameno per alcuni di noi, sottolineare che la comunità internazionale, e in particolare l’Unione europea, deve rispondere a questa situazione e assumersi la responsabilità di proteggere le vittime.</p>
      <p sl="es">Detto questo, lo spiegamento di una missione specifica, vale a dire EUFOR TCHAD/RCA, è un compito che deve essere svolto con urgenza, ma anche in maniera responsabile. Vorrei unirmi a coloro che sottolineano che in definitiva esiste il rischio che la missione sia percepita come eccessivamente legata a un paese, ossia la Francia. Penso che sarebbe deleterio e di certo controproducente per gli obiettivi della missione.</p>
      <p sl="es">Desidero pertanto dire inoltre che la composizione della missione dovrebbe riflettere la diversità degli Stati membri dell’Unione europea, per evitare che si crei confusione tra la missione attuale e la missione francese nota come operazione “Sparviero”. Dobbiamo anche condannare dinanzi a tutti i possibili organismi la brutalità degli attacchi commessi contro la popolazione civile dalle milizie Janjaweed e altri gruppi ciadiani, e pertanto invito il Consiglio e la Commissione a farlo.</p>
      <p sl="es">L’aspetto più deprecabile è soprattutto l’uso della violenza sessuale quale arma di guerra, ed è inaccettabile che tali crimini restino impuniti. Invito pertanto le autorità ciadiane ad assumersi la responsabilità di indagare sugli stupri e gli abusi e di assicurare alla giustizia i responsabili.</p>
    </intervention>
    <intervention id="4-178" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">a nome del gruppo PPE-DE. – Signora Presidente, è stato detto degli ultimi re borbonici che si decidevano sempre troppo tardi a intervenire riguardo a un’idea, un governo o un esercito. Questo sembra purtroppo essere vero oggi per l’Occidente e l’Europa, in quanto abbiamo già lasciato durare da troppo tempo la catastrofe nel Darfur e nella parte orientale del Ciad. Più tardi interveniamo, più costoso diventerà farlo, non solo in termini finanziari, ma anche militari e politici. Sono pertanto molto grato all’onorevole von Wogau per aver contribuito con determinazione a compiere passi avanti riguardo alla politica militare e di sicurezza e sono molto grato all’onorevole Dess per aver fatto altrettanto riguardo al settore umanitario. In definitiva è necessario intervenire, tuttavia le nazioni stanno procrastinando, non solo per quanto riguarda le attrezzature necessarie, ma anche in relazione alle truppe richieste. Abbiamo bisogno di soldati e forze sul posto con conoscenza e esperienza dei luoghi in cui si deve svolgere l’operazione. Sono del parere che sia da evitare un’operazione francese camuffata, di cui nessuno parla, ma che siano indispensabili la conoscenza e l’esperienza della realtà locale di cui i francesi dispongono. Abbiamo anche bisogno tuttavia della cooperazione dell’Unione africana e della Lega araba, che purtroppo continuano a mantenersi completamente estranee. Questo non dovrebbe comunque esimere noi europei dalle nostre responsabilità.</p>
      <p sl="de">Lo dico con estrema chiarezza: vogliamo essere coinvolti, ma non dobbiamo fare gli errori commessi in Afghanistan, ossia intervenire senza avere una strategia politica. Chiunque intervenga deve anche sapere che deve avere una strategia per i colloqui di pace, per le discussioni interetniche e per una soluzione alle guerre tribali e ad altri conflitti che esistono nella parte orientale del Ciad e nel Darfur lungo i confini artificiosi. In qualità di Parlamento europeo dobbiamo pertanto batterci per lo spiegamento di soldati e di operazioni di aiuto umanitario, ma dobbiamo anche fornire quanto prima il nostro contributo a una strategia politica di pace sostenibile per la regione.</p>
    </intervention>
    <intervention id="4-179" speaker_id="23864" name="Toomas SAVI" is_mep="True" mode="spoken" nationality="Estonia" birth_date="30-12-1942" birth_place="Tartu" p_group="Group of the Alliance of Liberals and Democrats for Europe" m_state="EE">
      <p sl="en">a nome del gruppo ALDE. – Signora Presidente, sarò molto breve. Il secondo Vertice tra UE e Africa è stato un totale fallimento: le due parti non hanno concluso un accordo di partenariato economico e le relazioni tra queste due parti del mondo si sono raffreddate.</p>
      <p sl="en">La situazione di estrema tensione nella parte orientale del Ciad non ha aiutato molto. Uno dei prerequisiti di una fruttuosa cooperazione sarebbe la fine dei conflitti militari decennali in Africa. Negli sforzi compiuti per risolvere il conflitto nella parte orientale del Ciad, l’Unione europea deve dimostrare che siamo determinati a giungere a una soluzione pacifica e a inviare quanto prima la nostra missione militare di pace nella parte orientale del Ciad.</p>
    </intervention>
    <intervention id="4-180" speaker_id="24029" name="Koenraad DILLEN" is_mep="True" mode="spoken" nationality="Belgium" birth_date="06-11-1964" birth_place="Mortsel" p_group="Non" m_state="BE">
      <p sl="nl">Signora Presidente, lo scorso fine settimana si è svolto a Lisbona un Vertice tra UE e Africa il cui scopo era definire la base per un nuovo partenariato tra Europa e Africa, un partenariato che, secondo la dichiarazione congiunta del Parlamento europeo e del parlamento panafricano, dovrebbe essere basato su valori e principi condivisi, quali democrazia, diritti umani e buon governo.</p>
      <p sl="nl">L’atteggiamento dell’Europa nei confronti di individui quali lo zimbabwiano Robert Mugabe e il libico Muammar Gheddafi, per citarne soltanto due, che sono stati entrambi accolti con il tappeto rosso, dimostra purtroppo tuttavia che esiste ancora un grosso divario tra le dichiarazioni di principio e la realtà. Anche la situazione attuale in Ciad dimostra, se ancora ce ne fosse bisogno, che gran parte dell’Africa è tutt’altro che pronta a far parte di questa “comunità di valori condivisi”.</p>
      <p sl="nl">Se noi europei vogliamo restare credibili con il nostro discorso sui diritti umani e non praticare soltanto la Realpolitik , un intervento dovrebbe pertanto inviare un chiaro segnale che l’illegalità e l’arbitrarietà devono quanto prima lasciare il posto ai principi democratici più elementari. La valutazione relativa al Ciad vale purtroppo per molti altri regimi in Africa. Il Ciad non è l’unico malato in Africa.</p>
    </intervention>
    <intervention id="4-181" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">Grazie per il chiarimento. Devo annunciare gli oratori che si sono registrati per intervenire a nome del proprio gruppo politico. Il suo gruppo politico, come quello di chiunque in questa sede, non è in dubbio, e chiunque in Aula sa quale gruppo lei rappresenta.</p>
    </intervention>
    <intervention id="4-182" speaker_id="28282" name="Alain HUTCHINSON" is_mep="True" mode="spoken" nationality="Belgium" birth_date="10-12-1949" birth_place="Schaerbeek" p_group="Socialist Group in the European Parliament" m_state="BE">
      <p sl="fr">Signora Presidente, per correggere ciò che lei ha appena detto riguardo all’ultimo intervento: il gruppo PSE ha parlato per mio tramite; sono intervenuto in qualità di autore e a nome del gruppo PSE. Non vorrei che qualcuno possa pensare che non siamo interessati alla questione.</p>
    </intervention>
    <intervention id="4-183" speaker_id="4513" name="Geoffrey VAN ORDEN" is_mep="True" mode="spoken" nationality="United Kingdom" birth_date="10-04-1945" birth_place="Waterlooville" p_group="European Conservatives and Reformists Group" m_state="GB">
      <p sl="en">Signora Presidente, siamo tutti ben consapevoli della terribile situazione nella parte orientale del Ciad in termini umanitari e di sicurezza. Ciò non può essere separato dalla catastrofe regionale più ampia nel Darfur: 300 000 persone massacrate, due milioni di sfollati, quattro milioni di persone che vivono grazie agli aiuti alimentari occidentali. Da tre anni ormai la comunità internazionale esprime tutta la sua preoccupazione. Riconosco che l’Unione europea ha promosso la distribuzione di aiuti umanitari su larga scala nella regione. Questo è il lato positivo.</p>
      <p sl="en">Da punto di vista politico, il contributo dell’Unione europea è meno encomiabile. Il dittatore sudanese Omar El Bashir viene accolto festosamente a Lisbona, insieme all’oppressore dello Zimbabwe Mugabe, dove nell’ultimo deplorevole atto di ipocrisia firmano una dichiarazione sui diritti umani e il buon governo.</p>
      <p sl="en">L’altro contributo dell’UE è cercare di impegnarsi in una missione militare male organizzata per apporre il distintivo della PESD su un’altra operazione militare. Il fatto è che la missione proposta è mal concepita, le dimensioni della forza sono inadeguate, mancano elementi fondamentali di appoggio medico, logistico e di trasporto, è già in ritardo di tre mesi e non esiste una riserva cui far ricorso in caso di un eventuale ulteriore deterioramento della situazione.</p>
      <p sl="en">Basta guardare il coinvolgimento casuale nella missione, che dopo tutto è un’operazione guidata prevalentemente dalla Francia, per capire quanti in Ciad, Sudan e nella Repubblica centrafricana, per non parlare dei nostri stessi ufficiali militari, hanno un atteggiamento di scetticismo verso questo progetto. Certe azioni dovrebbero essere lasciate agli altri.</p>
      <p sl="en">L’esigenza più urgente è rafforzare l’operazione ONU-UA nell’ambito di una strategia coerente per la regione nel complesso. Tale azione dovrebbe essere guidata sotto il profilo politico dal Consiglio di sicurezza delle Nazioni Unite.</p>
    </intervention>
    <intervention id="4-184" speaker_id="photo_generic" name="Günter Verheugen" is_mep="True" mode="spoken">
      <p sl="de">Vicepresidente della Commissione. - Signora Presidente, onorevoli deputati, la Commissione guarda con estrema attenzione al peggioramento della situazione della sicurezza nella parte orientale del Ciad ed è determinata nel suo sostegno a favore del completo spiegamento delle truppe dell’EUFOR per proteggere i profughi e gli sfollati nella regione. A tale scopo l’Unione europea farà ricorso a qualsiasi strumento a sua disposizione nella parte orientale del Ciad. La Commissione fornirà non solo i soldati dell’EUFOR, ma anche più di 50 milioni di euro nell’ambito di un piano globale.</p>
      <p sl="de">Con tali fondi, saranno finanziate misure nei tre seguenti settori fondamentali, che spaziano dagli aiuti d’urgenza agli aiuti allo sviluppo a lungo termine.</p>
      <p sl="de">Il primo settore riguarda gli aiuti umanitari, per i quali ECHO ha già fornito 30,5 milioni di euro nel 2007 sotto forma di misure di aiuto d’urgenza per sostenere i profughi e gli sfollati in vari settori in Ciad. E’ stato anche accantonato un importo simile di finanziamento per proseguire queste misure nel 2008.</p>
      <p sl="de">Il secondo settore comprende l’organizzazione di una forza di polizia ciadiana, che avrà la responsabilità di attuare misure di protezione umanitaria. Nel contesto delle missioni dell’Unione europea e delle Nazioni Unite in Ciad, le Nazioni Unite stanno istituendo, formando e dotando delle attrezzature necessarie 850 forze dell’ordine e poliziotti ciadiani, che saranno impiegati nei campi profughi nella parte orientale del Ciad. L’Unione europea sostiene questo programma delle Nazioni Unite con 10 milioni di euro a titolo dello strumento per la stabilità.</p>
      <p sl="de">Il terzo settore riguarda la reintegrazione e il reinserimento. Nel 2008 la Commissione fornirà 10,1 milioni di euro a titolo del nono Fondo europeo di sviluppo per misure di sviluppo che promuovano la ricostruzione, la soluzione dei conflitti e l’organizzazione delle capacità amministrative. Si tratta di misure necessarie per migliorare la situazione della sicurezza nelle zone della missione delle Nazioni Unite e dell’Unione europea. Altre misure sono previste nell’ambito del decimo Fondo europeo di sviluppo, per il quale sono previsti 311 milioni di euro dal 2008 al 2013.</p>
      <p sl="de">Il ritorno degli sfollati nei rispettivi paesi di origine dovrebbe essere sostenuto nel breve termine con queste misure, il cui scopo nel lungo termine è stabilizzare la situazione in maniera permanente in Ciad e in tutta la regione.</p>
      <p sl="de">Gli oratori che sono intervenuti in precedenza hanno fatto riferimento a giusto titolo all’intensificazione delle battaglie tra i ribelli filogovernativi e le truppe del Presidente Idriss Déby nella parte orientale del Ciad, che chiaramente ha reso più difficili gli aiuti umanitari. Anche nelle zone attorno ai campi profughi la sicurezza non può più essere garantita. Inoltre, la precaria situazione umanitaria si sta aggravando sempre più a causa del rapido aumento del numero di profughi provenienti dalle zone dei combattimenti. In questa situazione profondamente preoccupante, il ripristino della sicurezza è un compito della massima urgenza.</p>
      <p sl="de">Per svolgere questo compito è di fondamentale importanza una presenza militare. Le truppe dell’EUFOR devono pertanto essere impiegate in modo specifico in queste zone di crisi. Si riuscirà tuttavia nell’intento soltanto se saranno eliminate le cause del conflitto e se nel contempo sarà introdotto un processo politico, allo scopo di placare le tensioni che ne sono alla base e di ridurre la povertà favorendo lo sviluppo economico.</p>
    </intervention>
    <intervention id="4-185" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">La discussione è chiusa.</p>
      <p sl="unknown">La votazione si svolgerà domani al termine delle discussioni.</p>
    </intervention>
  </section>
  <section id="creitem28" title="11.2. Diritti delle donne in Arabia Saudita">
    <intervention id="4-187" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">L’ordine del giorno reca sei proposte di risoluzione sui diritti delle donne in Arabia Saudita .</p>
    </intervention>
    <intervention id="4-188" speaker_id="23788" name="Adam BIELAN" is_mep="True" mode="spoken" nationality="Poland" birth_date="12-09-1974" birth_place="Gdańsk" m_state="PL">
      <p sl="pl">autore. − Signora Presidente, facendo riferimento ancora all’incidente dell’ottobre 2006 e tenendo presente al contempo la mancanza di protezione giuridica delle donne in Arabia Saudita, ma suprattutto sulla base di fatti che sono stati nuovamente dimostrati mediante espressioni di condanna sociale della voce delle vittime di stupro che tentano di aprire una discussione pubblica su questo tema, esorto le autorità dell’Arabia Saudita ad arrestare immediatamente questo genere di pratica.</p>
      <p sl="pl">Signora Presidente, desidero sottolineare che l’Unione europea non deve restare in silenzio di fronte alla scandalosa violazione dei diritti e delle libertà personali delle donne in paesi terzi. Uno Stato responsabile della protezione dei suoi cittadini non potrebbe ricorrere a violazioni di principi dello Stato di diritto sotto il pretesto di stare in guardia in merito al mantenimento del principio di indipendenza della magistratura, come è successo nel caso della sentenza pronunciata su una donna di Qatif. Chiedo pertanto un raddoppiamento degli sforzi da parte del governo dell’Arabia Saudita nella questione relativa all’osservanza dei diritti fondamentali delle donne.</p>
    </intervention>
    <intervention id="4-189" speaker_id="28134" name="Eva-Britt SVENSSON" is_mep="True" mode="spoken" nationality="Sweden" birth_date="05-12-1946" birth_place="Värnamo" p_group="Confederal Group of the European United Left - Nordic Green Left - Vice" m_state="SE">
      <p sl="sv">autore . − Signora Presidente, devo dire che è enormemente triste il fatto che l’abuso e la violenza contro le donne non sembrano avere mai fine. Ciò vale sia per la presente risoluzione che per la prossima. Desiero ringraziare tutti coloro che hanno contribuito a generare la presente risoluzione. E’ quasi inconcepibile che le donne dell’Arabia Saudita siano, nel 2007, ancora private di tutti di diritti umani.</p>
      <p sl="sv">Apparentemente non è sufficiente che le donne debbano essere sottoposte a scandalosi e degradanti stupri di gruppo. Devono anche essere punite dalle autorità, mentre i colpevoli restano in libertà. Penso che tutti noi, sia uomini che donne, dobbiamo fare tutto ciò che possiamo nel nome della solidarietà al fine di garantire che i diritti umani siano applicati anche alle donne dell’Arabia Saudita. Esortiamo la Commissione e il Consiglio e senza dubbio tutti gli Stati membri a sollevare tali questioni in tutti i tipi di contatto con l’Arabia Saudita.</p>
      <p sl="sv">Disponiamo di una grande quantità di convenzioni internazionali e l’UE ha tenuto discorsi in molti contesti. A volte è frustrante il fatto che noi continuiamo a parlare e questo tipo di violenza semplicemente perdura. Ringrazio tutti coloro che hanno preso l’iniziativa e che hanno contribuito al lavoro sulla presente risoluzione.</p>
    </intervention>
    <intervention id="4-190" speaker_id="4521" name="Charles TANNOCK" is_mep="True" mode="spoken" nationality="United Kingdom" birth_date="25-09-1957" birth_place="Aldershot" p_group="European Conservatives and Reformists Group" m_state="GB">
      <p sl="en">autore . − Signora Presidente, di recente è stata offerta al re Abdullah dell’Arabia Saudita una controversa visita di Stato nel Regno Unito. Il nostro viceministro degli Esteri ha lodato i valori condivisi di Regno Unito e Arabia Saudita. Ho trovato assurda quest’adulazione, dato che i miei valori di democrazia, diritti umani e parità di genere sono estranei alla tradizione saudita.</p>
      <p sl="en">Certo, le relazioni dell’UE con la dinastia dei Saud si basano sulla stabilità regionale e su importanti legami commerciali, in particolare sul commercio di petrolio e di armi. In effetti, le relazioni sono così importanti da motivare che un’inchiesta di tre anni del Regno Unito sulle presunte bustarelle versate ai ministri sauditi da parte di un fornitore di armi venisse soffocata per ordine del Primo Ministro Tony Blair per ragioni di sicurezza nazionale.</p>
      <p sl="en">E’ preoccupante che il marchio del fondamentalismo dell’Arabia Saudita, l’Islam di Wahabi, sia esportato a livello globale. A Londra – il mio collegio elettorale – presso una scuola finanziata dall’Arabia Saudita si sono trovati dei libri di testo che contengono passaggi pieni di odio nei confronti di cristiani ed ebrei.</p>
      <p sl="en">Il presente caso della donna di Qatif, vittima di uno stupro di gruppo e condannata a 200 frustate, ha inorridito il mondo. La proposta di risoluzione comune del Parlamento ha espresso repulsione e ripudio dei valori del regno. Venti anni fa un documentario televisivo inglese ha analogamente raccontato la storia di una principessa saudita giustiziata pubblicamente per adulterio.</p>
      <p sl="en">L’UE e l’Arabia saudita hanno condiviso interessi vitali di politica estera, quali l’appoggio del processo di pace in Medio Oriente, l’incoraggiamento dei sauditi, in quanto musulmani sunniti, a contenere l’Iran sciita espansionista e l’appoggio della lotta saudita contro Al Qaeda, molti dei cui aderenti, purtroppo, provengono originariamente dall’Arabia Saudita.</p>
      <p sl="en">Tuttavia dobbiamo altresì far mantenere ai sauditi i loro obblighi derivanti dalla convenzione ONU di rimuovere le discriminazioni contro le donne, che non possono neppure guidare l’automobile o votare in occasione delle loro limitate elezioni locali. Ma non illudiamoci di condividere valori con questo regime medievale e fondamentalista.</p>
    </intervention>
    <intervention id="4-191" speaker_id="23881" name="Marios MATSAKIS" is_mep="True" mode="spoken" nationality="Cyprus" birth_date="02-08-1954" birth_place="Lemesos" p_group="Group of the Alliance of Liberals and Democrats for Europe" m_state="CY">
      <p sl="en">autore . − Signora Presidente, parlerò della presente questione a titolo personale. L’Arabia Saudita è governata da una dittatura spietata che è in buona misura vergognosamente legittimata in gran parte del mondo occidentale, ivi compresi molti paesi dell’UE, dato che l’Arabia Saudita è immensamente ricca di petroldollari, in parte utilizzati negli Stati occidentali per corromperli affinché fingano di non vedere, di non sentire, di non capire ciò che accade in quel paese.</p>
      <p sl="en">Ma persino i bambini sanno che i comici dittatori dell’Arabia Saudita, che consistono per la maggior parte nella famiglia di un solo uomo, sua divina eccellenza reale re Abdullah, impongono al loro popolo una repressione brutale. Un esempio palese è costituto dal fatto che trattano le donne come schiave o come pezzi d’arredamento domestico, eppure, come ha appena accennato l’onorevole Tannock, solo qualche settimana fa, nel Regno Unito e nel Vaticano, è stato dato un benvenuto di Stato profondamente glorioso al re Abdullah e ai suoi sei aerei di entourage . E non una parola sui diritti umani è riuscita a sfuggire dalle onorevoli labbra della regina d’Inghilterra, del Primo Ministro inglese o del Papa. Basta ipocrisia e due pesi e due misure, si sarebbe tentati di dire.</p>
    </intervention>
    <intervention id="4-192" speaker_id="28409" name="Raül ROMEVA i RUEDA" is_mep="True" mode="spoken" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="es">autore . − Signora Presidente, tornando al 2005, abbiamo avuto l’opportunità di parlare della situazione delle donne in Arabia Saudita, e in quel contesto lo abbiamo fatto in relazione alle elezioni municipali e al fatto che le donne non potevano votare.</p>
      <p sl="es">Tuttavia, oltre a tale discriminazione in termini di diritti politici, vi sono anche molti altri tipi di discriminazione che sono stati riportati, di recente e in continuazione, su diversi mezzi d’informazione, il che ha motivato la presente seconda risoluzione di cui discutiamo oggi.</p>
      <p sl="es">La molla è stata senza dubbio la sentenza incomprensibile pronunciata contro una donna, nota come “la donna di Qatif”, che è stata condannata a 200 frustate per essere stata trovata in un’automobile a parlare con un uomo che non faceva parte della sua famiglia. Non solo il presuto reato, e di conseguenza la sentenza, sono inaccettabili, ma sono altresì aggravati dal fatto che la donna condannata non ha potuto ricevere un’adeguata assistenza legale.</p>
      <p sl="es">Questo purtroppo non è l’unico caso in cui si può chiaramente deplorare le sentenze discriminatorie per reati e la mancanza di difesa delle donne nel sistema giuridico. Si tratta, purtroppo, più della norma che dell’eccezione. Come può un sistema essere considerato equo, ad esempio, quando giudica la vittima di uno stupro colpevole di una tale atrocità?</p>
      <p sl="es">In Arabia Saudita è necessario un cambiamento strutturale e l’Unione europea deve aiutare coloro che lavorano sia all’esterno che all’interno del paese al fine di realizzare tale cambiamento. Qui non c’è alcun relativismo che abbia peso. I diritti umani, che comprendono i diritti delle donne, sono e devono essere universali e difesi in qualsiasi contesto.</p>
      <p sl="es">Aderisco pertanto alla richiesta avanzata dall’onorevole Svensson e chiedo nuovamente alla Commissione e al Consiglio di cogliere tutte le opportunità che possono al fine di chiedere alle autorità saudite di apportare gli adeguati cambiamenti strutturali e istituzionali affinché si elimini qualsiasi forma di discriminazione contro le donne, ivi compreso il riconoscimento di tutti i loro diritti, sia nella vita privata che in quella pubblica, e più specificatamente nella sfera politica, giuridica e giudiziaria.</p>
    </intervention>
    <intervention id="4-193" speaker_id="28377" name="Lidia Joanna GERINGER de OEDENBERG" is_mep="True" mode="spoken" nationality="Poland" birth_date="12-09-1957" birth_place="Wrocław" p_group="Group of the Progressive Alliance of Socialists and Democrats in the European Parliament" m_state="PL">
      <p sl="pl">autore. − Signora Presidente, l’Arabia Saudita è un paese in cui la legge viene attuata secondo i principi wahabi, vale a dire secondo la tendenza sunnita più radicale dell’Islam. La libertà politica, sociale e religiosa è limitata in modo significativo e le pene per fustigazione, amputazione delle mani o dei piedi o la pena di morte sono dispensate quotidianamente.</p>
      <p sl="pl">In un paese che è stato definito dallo Human Rights Watch come “un deserto dei diritti umani”, sono soprattutto le donne a essere vittima di numerose forme di discriminazione nella vita pubblica e privata. L’identità delle donne è stata riconosciuta formalmente solo nel 2001, con la distribuzione dei loro documenti di identità con fotografia. Prima di ciò avrebbero provato la loro identità mediante un documento di identità di famiglia recante una fotografia del marito o del padre. Anche se si possono permettere un’automobile, non è permesso loro di guidare. Possono studiare, ma le studentesse devono seguire in video le lezioni tenute da uomini. Sono private del diritto di voto e le decisioni sul divorzio o la cura dei figli sono una prerogativa esclusiva dell’uomo.</p>
      <p sl="pl">In tribunale le donne sono ripetutamente vittime di verdetti offensivi e ingiusti. Il caso della ragazza di Qatif riguarda una diciannovenne vittima di uno stupro di gruppo che è stata condannata a 200 frustate e a sei mesi di carcere per essersi trovata sola con un uomo estraneo nel momento del suo rapimento.</p>
      <p sl="pl">Nonostante la sua sottoscrizione, l’Arabia Saudita non osserva gli obblighi derivanti dalla Convenzione sull’eliminazione di tutte le forme di discriminazione contro le donne. Le autorità devono iniziare con l’eliminazione di tutte le limitazioni imposte alle donna, in cui è interessata la libertà di movimento e compiere passi verso un aumento graduale del coinvolgimento della donna nelle decisioni politiche su un piano pari rispetto a quello dell’uomo. Le donne devono avere un accesso generale all’occupazione a tutti i livelli di amministrazione e l’opportunità di eseguire tutte le funzioni pubbliche.</p>
      <p sl="pl">Deve altresì essere richiesta l’introduzione di un divieto totale sull’utilizzo della fustigazione e di altre pene corporali degradanti, dato che ciò costituisce una violazione del diritto internazionale e della Convenzione ONU contro la tortura, di cui l’Arabia Saudita è firmataria.</p>
    </intervention>
    <intervention id="4-194" speaker_id="4447" name="Paulo CASACA" is_mep="True" mode="spoken" nationality="Portugal" birth_date="02-07-1957" birth_place="Lisboa" p_group="Socialist Group in the European Parliament" m_state="PT">
      <p sl="pt">a nome del gruppo PSE . – Signora Presidente, desidero unire la mia voce a quella di tutti gli altri onorevoli colleghi che sono intervenuti e sottolineare in particolare che stiamo celebrando l’Anno europeo delle pari opportunità per tutti e le pari opportunità, per definizione, non possono avere frontiere e che, semplicemente, non possiamo restare indifferenti di fronte a ciò che accade alle donne in Arabia Saudita, nonché nel resto del Medio Oriente nel suo complesso.</p>
      <p sl="pt">Desidero in particolare riprendere una domanda sollevata dall’onorevole Tannock riguardante specificatamente il diritto di guidare l’automobile. Il 27 settembre è stato istituito a Riyadh il comitato di coloro che richiedono per le donne il diritto di guidare l’automobile. Il 6 novembre il comitato ha commemorato il XVII anniversario della dimostrazione contro tale divieto, ha già raccolto un migliaio di firme e dispone di una forza enorme. E’ guidato da quattro donne saudite. Desidero esortare l’intera Assemblea, e in particolare la Presidenza, a prestare pieno appoggio a quest’iniziativa saudita e desidero altresì ricordarvi che, oltre all’Arabia Saudita, al momento in Iraq vi sono situazioni persino più gravi. Desidero ricordarvi l’esecuzione, quest’anno a Basra, di 40 donne per non aver rispettato il codice di abbigliamento attualmente imposto in Iraq, un paese in cui le donne hanno avuto il diritto di voto prima delle donne portoghesi, e in cui oggi si sta introducendo il più barbarico fanatismo. Non possiamo restare indifferenti neppure di fronte a questa situazione.</p>
    </intervention>
    <intervention id="4-195" speaker_id="23864" name="Toomas SAVI" is_mep="True" mode="spoken" nationality="Estonia" birth_date="30-12-1942" birth_place="Tartu" p_group="Group of the Alliance of Liberals and Democrats for Europe" m_state="EE">
      <p sl="en">a nome del gruppo ALDE . – Signora Presidente, quando si affronta la questione dei diritti delle donne in Arabia Saudita, vi è un aspetto che dobbiamo tenere a mente. Si tratta del fatto che nelle società islamiche non vi è alcuna separazione tra religione e Stato. Lo Stato è la religione e viceversa. La mancanza di considerazione per i diritti delle donne deriva dalla legge islamica e, comprendendo e tenendo conto di questo semplice fatto, potremmo muovere un passo più vicino al miglioramento della situazione.</p>
      <p sl="en">Non possiamo imporre i nostri valori, che sono andati oltre rispetto alle nostre tradizioni giudeo-cristiane, ma possiamo aprire un dialogo che richieda una comprensione reciproca e che prepari il terreno per una riforma, dato che diverse concezioni che non corrispondono alla nostra visione globale vengono ora smentite.</p>
      <p sl="en">Detto ciò, la situazione delle donne in Arabia Saudita è terribile e qualcosa va fatto con urgenza. Esorto pertanto i miei colleghi ad appoggiare la presente relazione all’unanimità.</p>
    </intervention>
    <intervention id="4-196" speaker_id="24029" name="Koenraad DILLEN" is_mep="True" mode="spoken" nationality="Belgium" birth_date="06-11-1964" birth_place="Mortsel" p_group="Non" m_state="BE">
      <p sl="nl">Signora Presidente, onorevoli colleghi, la discussione che teniamo qui oggi sull’Arabia Saudita, e in particolare sulla terribile situazione riguardante i diritti umani delle donne, deve effettivamente essere estesa al fine di coprire un’ampia porzione del mondo islamico. Solo pochi, come la cittadina olandese Ayaan Hirsi Ali, osano dirlo. La discriminazione e la sottomissione delle donne è radicata nei testi sacri dell’islam stesso.</p>
      <p sl="nl">La discriminazione contro le donne in Arabia Saudita e in quasi tutto il mondo islamico trova la sua giustificazione e le sue basi nel Corano. Si tratta di una verità fondamentale che dobbiamo osare riconoscere in questa discussione. E’ stata dimostrata proprio di recente in Sudan, dove un’anziana insegnante di 54 anni è stata condannata a 15 giorni di carcere per aver chiamato un orsacchiotto Mohammed, finché non è stata perdonata grazie alla pressione esercitata dalla diplomazia internazionale. In Arabia Saudita, una donna di 20 anni è rimasta vittima di uno stupro di gruppo, ma è stata lei a essere condannata. La cosa non potrebbe essere più simbolica.</p>
      <p sl="nl">Tuttavia, l’Arabia Saudita è senza dubbio un alleato degli USA e può cavarsela un po’ meglio. Dopo tutto, come la Cina, l’Arabia Saudita è un paese ricco e possiamo azzardarci a essere molto più flessibili quando sono in gioco i nobili principi di cui abbiamo discusso così spesso questa settimana. L’Europa deve pertanto altresì esortare Washington a ricorrere a tutto il suo potere al fine di migliorare la situazione in Arabia Saudita.</p>
    </intervention>
    <intervention id="4-197" speaker_id="photo_generic" name="Günter Verheugen" is_mep="True" mode="spoken">
      <p sl="de">Vicepresidente della Commissione . − Signora Presidente, onorevoli colleghi, la Commissione è estremamente grata per l’opportunità di poter dire qualcosa oggi in merito alla situazione dei diritti delle donne in Arabia Saudita.</p>
      <p sl="de">Il caso alla base della vostra risoluzione è per noi motivo della massima preoccupazione. Una giovane donna è stata condannata a 200 frustate e a sei mesi di carcere dopo essere stata oggetto di uno stupro di gruppo perpetrato da sette uomini. La troika UE ha fatto delle rimostranze al governo dell’Arabia Saudita di Riadh e ha espresso lo sgomento dell’UE nei confronti del verdetto della corte di El Katif. La sentenza non solo viola palesemente gli obblighi internazionali dell’Arabia Saudita, in particolare la Convenzione ONU contro la tortura e altre pene o trattamenti crudeli, inumani e degradanti, ma altresì mette sottosopra il principio di colpevolezza, dichiarando la vittima colpevole.</p>
      <p sl="de">Questo caso mette sotto i riflettori un paese in cui la discriminazione contro le donne fa purtroppo parte della vita quotidiana. In diverse occasioni, il Parlamento europeo ha legittimamente chiesto al governo dell’Arabia Saudita di rimuovere le restrizioni sulla libertà di movimento delle donne, ivi compreso il divieto di guidare. Tale richiesta si applica anche alle restrizioni sull’accesso delle donne all’occupazione, sulla loro personalità giuridica e sulla loro rappresentazione nei processi giudiziari. Condivido senza riserve le preoccupazioni del Parlamento circa la situazione delle donne in Arabia Saudita.</p>
      <p sl="de">Al contempo l’Arabia Saudita è obbligata, in quanto membro del Consiglio per i diritti umani dell’ONU, a proteggere e a promuovere i diritti umani. L’Arabia Saudita è una parte contraente della Convenzione ONU sull’eliminazione di tutte le forme di discriminazione contro le donne. Ha dichiaratamente ratificato la Convenzione con una riserva: nel caso di conflitto tra le clausole della Convenzione e le norme della legge islamica, il regno non sarà in seguito obbligato a osservare alcuna clausola della Convenzione che entri in conflitto con tale legge. L’Unione europea ha ripetutamente esortato l’Arabia Saudita a togliere le riserve sulla presente Convenzione ONU – in particolare in merito alla concessione di pari diritti alle donne e agli uomini in relazione alla nazionalità dei loro figli – e continuerà a farlo.</p>
      <p sl="de">Le questioni relative ai diritti umani, quali la situazione delle donne, sono regolarmente oggetto di rimostranze da parte dell’Unione europea nei confronti dell’Arabia Saudita. L’Unione europea ricorda all’Arabia Saudita i suoi obblighi conformemente alle norme internazionali in materia di diritti umani, introduce la questione della necessità di trattare le donne e gli uomini allo stesso modo e di combattere la violenza contro le donne e chiede all’Arabia Saudita di proteggere e promuovere i diritti delle donne.</p>
      <p sl="de">I due recenti cambiamenti che abbiamo osservato forse potrebbero – e lo dico in modo molto accorto – costituire un segnale che l’Arabia Saudita sta compiendo qualche progresso.</p>
      <p sl="de">Nel maggio di quest’anno la Società nazionale saudita per i diritti umani ha prodotto la sua prima relazione sulla situazione dei diritti umani in Arabia Saudita. In tale relazione sono pubblicate le violazioni dei diritti delle donne, dei detenuti e dei lavoratori, così come le sentenze dei tribunali. Il governo saudita deve senz’altro dar seguito e sui risultati e sulle raccomandazioni di tale relazione.</p>
      <p sl="de">In ottobre, inoltre, il re Abdullah ha annunciato una riforma giudiziaria fondamentale, che rafforzerà l’indipendenza dei giudici e semplificherà le inchieste, secondo la legge della Sharia supervisionata dalla Corte suprema.</p>
      <p sl="de">Per un paese come l’Arabia Saudita, si tratta di passi incoraggianti. Dobbiamo pertanto non solo attirare l’attenzione sulle violazioni dei diritti umani in Arabia Saudita, ove necessario, ma altresì accogliere con favore e appoggiare le riforme che di recente stanno discretamente emergendo.</p>
    </intervention>
    <intervention id="4-198" speaker_id="4482" name="Rodi KRATSA-TSAGAROPOULOU" is_mep="True" mode="spoken" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="it">La discussione è chiusa.</p>
      <p sl="it">La votazione si svolgerà domani al termine delle discussioni.</p>
    </intervention>
  </section>
  <section id="creitem29" title="11.3. Giustizia per le “donne di conforto”">
    <intervention id="4-200" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">L’ordine del giorno reca le cinque proposte di risoluzione sulla giustizia per le donne di conforto.</p>
    </intervention>
    <intervention id="4-201" speaker_id="28409" name="Raül ROMEVA i RUEDA" is_mep="True" mode="spoken" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="es">autore. - Signora Presidente, quale forza trainante di questa risoluzione devo dire che sono particolarmente soddisfatto che alla fine siamo riusciti a trovare lo spazio e il consenso sufficiente per presentarla, poiché, in tutta sincerità, sono convinto che l’argomento meriti questo e molto altro ancora.</p>
      <p sl="es">Si tratta di quasi 200 000 donne, note con un’espressione eufemistica come “donne di conforto”, costrette alla schiavitù sessuale dall’esercito imperiale giapponese prima e durante la Seconda guerra mondiale. A distanza di 62 anni, le donne sopravvissute sono ancora in attesa di giustizia.</p>
      <p sl="es">Nel corso della loro vita hanno subito molte sofferenze dovute a condizioni di scarsa salute fisica e mentale, isolamento e vergogna e spesso estrema povertà. Finora il governo del Giappone non ha soddisfatto i criteri internazionali in materia di risarcimento, che prevedono restituzione, compensazione, riabilitazione, soddisfazione con divulgazione pubblica completa, scuse e garanzie di non reiterazione. Ciò è particolarmente significativo tenuto conto che il Giappone è uno dei principali donatori di aiuti in periodi postbellici.</p>
      <p sl="es">Esisteva quindi l’urgente necessità di reagire e sottolineare, al pari delle donne sopravvissute, che la verità deve essere legata alla giustizia, e che le scuse sono vuote se non sono accompagnate da un’accettazione delle proprie responsabilità. Vorrei che si tenesse presente che in questo caso non si tratta soltanto di diritti di una singola vittima, ma di diritti collettivi, che comportano la responsabilità di ricordare, per evitare che questo tipo di violazione possa ripetersi.</p>
      <p sl="es">Ne consegue che da parte nostra dobbiamo chiedere ai giapponesi di compiere un atto di onestà storica non solo riconoscendo i fatti, ma anche scusandosi a nome dei loro predecessori e risarcendo le vittime.</p>
      <p sl="es">Infine, vorrei esprimere profondo rispetto e riconoscenza per le donne che hanno avuto e continuano ad avere il coraggio di parlare apertamente e di chiedere giustizia, e per le organizzazioni come Amnesty International che le sostengono in questa battaglia.</p>
    </intervention>
    <intervention id="4-202" speaker_id="28134" name="Eva-Britt SVENSSON" is_mep="True" mode="spoken" nationality="Sweden" birth_date="05-12-1946" birth_place="Värnamo" p_group="Confederal Group of the European United Left - Nordic Green Left - Vice" m_state="SE">
      <p sl="sv">autore. - Signora Presidente, la risoluzione chiede giustizia e risarcimento per le centinaia di migliaia di donne, le cosiddette “donne di conforto”, costrette a fornire servizi sessuali prima e durante la Seconda guerra mondiale. Tutte queste donne degradate che furono tenute in uno stato di schiavitù sessuale sono ancora in attesa di avere giustizia e un risarcimento. Va detto che le autorità giapponesi hanno già intrapreso alcune iniziative, tuttavia, come indicato nella risoluzione, il governo e le autorità giapponesi hanno ancora molto da fare per garantire a tali donne giustizia e risarcimento.</p>
      <p sl="sv">La maggior parte delle donne costrette a vivere in questa orribile situazione era all’epoca molto giovane e pertanto la loro vita è stata interamente distrutta dalle terribili esperienze subite. Sono state costrette a vivere tutta la vita in condizioni di scarsa salute fisica e psicologica, isolamento, vergogna e spesso estrema povertà. Il fatto che queste donne non siano riuscite a ottenere piena giustizia e un risarcimento vuole anche dire che coloro che hanno commesso questi crimini hanno goduto in effetti di immunità per i loro atti.</p>
      <p sl="sv">Ancora una volta le vittime, in questo caso donne, vengono punite mentre i colpevoli sono liberi. La risoluzione in questione è importante anche per il motivo che pone in evidenza ciò che accade in guerra e nelle zone coinvolte in conflitti, ossia che le principali vittime sono sempre le donne. E’ pertanto importante richiamare l’attenzione al riguardo e dobbiamo cercare di porre fine alla questione.</p>
    </intervention>
    <intervention id="4-203" speaker_id="24087" name="Marcin LIBICKI" is_mep="True" mode="spoken" nationality="Poland" birth_date="02-02-1939" birth_place="Poznań" p_group="Union for Europe of the Nations Group" m_state="PL">
      <p sl="pl">autore. - Signora Presidente, quando si parla di crimini e quando si pensa ai crimini del XX secolo, si fa riferimento soprattutto ai crimini commessi da tedeschi e bolscevichi, o piuttosto, per dirla in termini più generali, dai comunisti. In Europa siamo meno consapevoli del fatto che in Estremo Oriente il Giappone ha commesso enormi crimini dagli anni ‘30 fino alla fine della guerra. Uno dei massimi crimini è stato lo sfruttamento sessuale delle donne durante tale periodo.</p>
      <p sl="pl">Circa 100 000 donne dei paesi conquistati in Estremo Oriente furono costrette alla schiavitù sessuale dalle forze armate imperiali del Giappone. La schiavitù sessuale, che era di per sé criminale, aveva anche altre conseguenze, fra cui gli aborti forzati, mutilazioni e uccisioni su larga scala, e casi di suicidio su vasta scala tra tali donne. E’ ovvio che quelle di loro che sono ancora vive sono attualmente molto vecchie.</p>
      <p sl="pl">Va detto che durante il periodo postbellico il governo giapponese ha fatto molto per trovare un giusto risarcimento per i crimini orrendi compiuti contro le donne che li hanno subiti. Oggi questa risoluzione chiede al governo giapponese di trovare una soluzione politica, morale e finanziaria definitiva per le donne ancora vive e per le famiglie di quelle che sono morte, sulla base della certezza che è senz’altro quanto loro dovuto.</p>
    </intervention>
    <intervention id="4-204" speaker_id="28266" name="Sophia in 't VELD" is_mep="True" mode="spoken" nationality="Netherlands" birth_date="13-09-1963" birth_place="Vollenhove" m_state="NL">
      <p sl="nl">autore. – Signora Presidente, vorrei iniziare esprimendo la mia solidarietà a queste donne, ritenendo di poterlo fare a nome di tutti noi. Sono lieta che questo argomento sia stato iscritto all’ordine del giorno in quanto è stato necessario attendere molto tempo. Il Parlamento europeo ha passato cinque mesi a chiedersi se i diritti umani per le donne dovessero essere considerati una priorità.</p>
      <p sl="nl">L’onorevole Dillen, che ora ha lasciato l’Aula, ha detto poc’anzi che l’oppressione delle donne è tipica del Corano. Si tratta di un’affermazione senza alcun senso, in quanto la questione delle “donne di conforto” sta a dimostrare che gli uomini non hanno bisogno del Corano per reprimere le donne e compiere abusi contro di loro.</p>
      <p sl="nl">In realtà sono anche alquanto delusa dall’atteggiamento del Parlamento europeo. Come ho appena detto, l’Assemblea è stata indecisa al riguardo per molto tempo, e ho addirittura sentito alcuni membri di questo Parlamento addurre argomenti del tipo “Va bene, sì, però il 90 per cento di queste donne lo ha fatto di propria volontà” e “Fa parte della loro cultura, dovete capirlo”. In tutta franchezza, lo trovo disgustoso. Si tratta di stupro, e lo stupro è senza eccezioni un crimine in tutte le epoche e in tutte le culture.</p>
      <p sl="nl">A quanto mi risulta i libri di testo scolastici giapponesi sono stati adeguati; tuttavia ho sentito dire dall’ambasciata giapponese che bisogna essere molto cauti al riguardo, in quanto gli studenti non sanno ancora molto di sessualità e potrebbero subire danni psichici. Nessuno parla dei danni psichici subiti dalle “donne di conforto”. A essere sinceri, lo trovo del tutto scandaloso. In ogni caso, sono soddisfatta che l’argomento sia stato iscritto all’ordine del giorno e che ci accingiamo ad adottare una risoluzione in materia.</p>
      <p sl="nl">Ritengo importante che le scuse siano sincere e inequivocabili. Non è una questione di formalità. Dato che il Primo Ministro precedente, Shinzo Abe, ha ancora una volta gettato dubbi sull’intero accaduto, non è sufficiente che il governo attuale dica “Continueremo con la politica precedente”. Sono necessarie sincerità e inequivocabilità.</p>
      <p sl="nl">Inoltre, quando sento gli argomenti avanzati dall’ambasciata giapponese negli ultimi giorni, per inciso accompagnati dal riconoscimento di tutto ciò che è già stato fatto, credo che restino ancora molti passi avanti da compiere riguardo alla sincerità. Mi auguro pertanto che la risoluzione in esame esprima la solidarietà di tutti noi alle vittime.</p>
    </intervention>
    <intervention id="4-205" speaker_id="4242" name="Karin SCHEELE" is_mep="True" mode="spoken" nationality="Austria" birth_date="22-07-1968" birth_place="Baden" p_group="Socialist Group in the European Parliament" m_state="AT">
      <p sl="de">autore. - Signora Presidente, sono molto grata a chi è intervenuto prima di me per aver richiamato l’attenzione sul fatto che nessuna religione sulla terra è immune da massicce violazioni dei diritti umani contro le donne, anche se ciò ha a che fare più con le dittature e i sistemi autoritari che con una religione in particolare.</p>
      <p sl="de">Centinaia di migliaia di donne prima e durante la Seconda guerra mondiale sono state costrette a prostituirsi dalle forze armate imperiali giapponesi. Secondo i calcoli degli storici, circa 200 000 di queste “donne di conforto” provenienti da Corea, Cina, Taiwan e Filippine sono state consegnate ai giapponesi come schiave sessuali. Il sistema delle “donne di conforto” è uno dei maggiori casi di traffico di esseri umani del XX secolo e ha comportato stupri di gruppo su vasta scala e aborti forzati.</p>
      <p sl="de">Dopo la fine della guerra molte donne sono state uccise dalle forze armate o è stato loro impedito di far ritorno in patria. Molte delle donne sopravvissute sono rimaste in silenzio per la vergogna senza far mai menzione del loro passato e sono state stigmatizzate e relegate ai margini della società. La questione della prostituzione forzata non è stata sollevata durante i processi per crimini di guerra e non si è parlato di risarcimento.</p>
      <p sl="de">Soltanto alla fine degli anni ‘80 la sorte delle donne di conforto è venuta nuovamente alla luce. Il motivo non è stato un cambiamento automatico della consapevolezza, ma il movimento femminile in rapida crescita nella Corea del Sud. Poco a poco, le donne che erano state costrette a prostituirsi hanno parlato pubblicamente del loro problema. Nel 1992 sono iniziate manifestazioni settimanali davanti all’ambasciata giapponese a Seul con le parole: a vergognarsi deve essere il governo giapponese, non noi.</p>
      <p sl="de">Nel 1997 è stato chiesto per la prima volta al governo giapponese di assumersi a livello internazionale la responsabilità giuridica e morale delle più gravi violazioni dei diritti umani commesse contro le donne. La relatrice speciale delle Nazioni Unite sulla violenza contro le donne ha chiesto nel documento da lei redatto il riconoscimento di un risarcimento finanziario per le vittime e la condanna dei colpevoli con sentenze emesse da un tribunale. La reazione del governo giapponese all’epoca è stata quella di un netto rifiuto di soddisfare tali richieste.</p>
      <p sl="de">Oggi è già stato detto varie volte che si deve tenere conto della verità. Chiediamo pertanto pubblicamente al governo giapponese di respingere qualsiasi affermazione che neghi o metta in discussione l’asservimento e la schiavizzazione delle donne di conforto e allo stesso modo chiediamo che accetti la responsabilità giuridica e morale della riduzione in schiavitù di 200 000 persone. Chiediamo al governo giapponese di attuare i meccanismi necessari per offrire quanto prima un risarcimento a tutte le vittime ancora viventi e alle loro famiglie.</p>
      <p sl="de">Molte vittime del sistema delle donne di conforto sono morte o hanno come minimo 80 anni di età, per cui la rapidità è essenziale. Chiediamo inoltre ai colleghi dell’Assemblea nazionale giapponese di dare il loro contributo in parlamento per far accettare tali meccanismi</p>
    </intervention>
    <intervention id="4-206" speaker_id="28276" name="Laima Liucija ANDRIKIENĖ" is_mep="True" mode="spoken" nationality="Lithuania" birth_date="01-01-1958" birth_place="Druskininkai" p_group="Group of the European People's Party (Christian Democrats)" m_state="LT">
      <p sl="en">a nome del gruppo PPE-DE. – Signora Presidente, ci sono pagine della storia mondiale che vorremmo non si ripetessero mai più in alcun luogo.</p>
      <p sl="en">Una di tali pagine è quella della storia delle “donne di conforto”. Mi riferisco all’acquisizione di giovane donne ufficialmente richiesta dal governo del Giappone dagli anni ‘30 e durante la Seconda guerra mondiale, all’unico scopo di un asservimento sessuale alle forze armate imperiali giapponesi. Non conosciamo con esattezza il numero di donne ridotte in schiavitù, ma sappiamo che il “sistema delle donne di conforto” comprendeva stupri di gruppo, aborti forzati, umiliazioni e violenze sessuali, con la conseguenza di mutilazioni, morte o addirittura suicidio, e che si è trattato di uno dei maggiori casi di traffico di esseri umani del XX secolo, in cui sono state coinvolte non centinaia, ma migliaia di donne.</p>
      <p sl="en">Attualmente le donne che ancora sopravvivono hanno 80 anni di età o di più e si potrebbe sostenere che il problema non è più così importante, tuttavia capisco pienamente il desiderio di queste donne e delle loro famiglie di ristabilire il proprio buon nome. Oggi esprimiamo la nostra solidarietà alle donne che sono state vittime di questo sistema. Chiediamo al governo giapponese di riconoscere e accettare formalmente la responsabilità storica e giuridica e di applicare meccanismi amministrativi efficaci per offrire un risarcimento a tutte le vittime ancora sopravvissute del “sistema delle donne di conforto” e alle famiglie delle vittime decedute.</p>
      <p sl="en">Tenendo conto delle ottime relazioni tra l’Unione europea e il Giappone, basate sui valori reciprocamente condivisi dello Stato di diritto e del rispetto dei diritti umani, mi auguro che il governo e il parlamento del Giappone adottino tutte le misure necessarie per riconoscere le sofferenze delle schiave del sesso e per eliminare gli ostacoli esistenti all’ottenimento di un risarcimento dinanzi ai tribunali giapponesi e che le generazioni presenti e future siano educate riguardo a tali eventi. Sono sicura che anche il riconoscimento ufficiale dell’esistenza del “sistema delle donne di conforto” e le scuse a nome del governo giapponese contribuirebbero in larga misura a guarire le ferite della nostra dolorosa storia comune.</p>
    </intervention>
    <intervention id="4-207" speaker_id="23881" name="Marios MATSAKIS" is_mep="True" mode="spoken" nationality="Cyprus" birth_date="02-08-1954" birth_place="Lemesos" p_group="Group of the Alliance of Liberals and Democrats for Europe" m_state="CY">
      <p sl="en">a nome del gruppo ALDE. – Signora Presidente, si possono perdonare le persone per i loro peccati, ma i crimini non possono essere dimenticati. Questo vale per il Giappone come, ad esempio, per la Germania nazista o la Russia stalinista.</p>
      <p sl="en">Negli anni ‘30 e ‘40 i giapponesi hanno commesso atrocità di guerra di indicibile barbarie. In una certa misura, hanno pagato un caro prezzo con la distruzione di due città, Hiroshima e Nagasaki, nell’olocausto nucleare causato loro dagli Stati Uniti.</p>
      <p sl="en">Il Giappone ha tuttavia inflitto al mondo molti mali spaventosi in passato, e uno di questi, ossia la schiavitù sessuale delle “donne di conforto”, è venuto alla ribalta in tempi relativamente recenti. Alcune di queste povere e ormai fragili donne anziane sono ancora vive, quali resti di un passato scomodo per il Giappone, ma straziante per loro.</p>
      <p sl="en">Queste donne chiedono due cose molto semplici al Giappone ricco e potente di oggi: scuse ufficiali e un aiuto umanitario molto modesto. E’ ovvio che il Parlamento europeo, con questa posposta di risoluzione comune, si aspetta dal governo giapponese e chiede allo stesso che faccia entrambe le cose e in tempi brevi. In caso contrario, a parte il marchio della vergogna, l’Unione europea deve prendere in considerazione la possibilità di intraprendere azioni efficaci contro il Giappone ex-imperialista.</p>
    </intervention>
    <intervention id="4-208" speaker_id="28334" name="Urszula KRUPA" is_mep="True" mode="spoken" nationality="Poland" birth_date="20-10-1949" birth_place="Łódź" p_group="European Conservatives and Reformists Group" m_state="PL">
      <p sl="pl">a nome del gruppo IND/DEM. – Signora Presidente, l’argomento della discussione odierna è una violazione dei diritti umani che ha avuto luogo nel corso degli anni ‘30, durante l’occupazione giapponese, quando giovani donne sono state sfruttate sessualmente e costrette a prostituirsi dalle forze armate imperiali, nonostante il fatto che il governo giapponese avesse firmato convenzioni internazionali sulla lotta contro il traffico di donne e bambini e avesse sostenuto la risoluzione delle Nazioni Unite sulle donne, la pace e la sicurezza.</p>
      <p sl="pl">La sincera solidarietà del Primo Ministro giapponese è attualmente messa in discussione da funzionari giapponesi in relazione alla scadenza del programma e del mandato del Fondo per le donne asiatiche nel marzo 2007, a titolo del quale veniva erogato alle donne soltanto un risarcimento monetario.</p>
      <p sl="pl">Pur sostenendo la risoluzione e la richiesta di risarcimento, vorremmo tuttavia sottolineare che anche in tempi moderni il confine tra normale e patologico si sta assottigliando, a dispetto delle norme morali, per cui esiste la necessità di intraprendere azioni radicali per lottare contro la prostituzione quale forma di schiavitù moderna. Le prostitute non sono soltanto le vittime di guerre che si sono svolte 50 anni fa; potrebbero anche essere donne dei nostri giorni che vengono sfruttate, nel Congo belga, ad esempio, secondo quanto riportato dalla stampa, e in molti altri paesi, anche quelli ricchi.</p>
      <p sl="pl">In nome del rispetto dell’essere umano dovremmo anche rivelare la diffusione di una cultura edonistica e commerciale orientata all’abuso nell’ambito sessuale, che attira giovani donne e ragazze nella sfera della prostituzione e di altre forme di degrado morale.</p>
      <p sl="pl">Il rispetto dell’identità e della dignità delle donne non è basato soltanto sul fatto di portare alla luce crimini o abusi nell’ambito della discriminazione sessuale o altre ingiustizie; è basato principalmente sulla definizione di programmi di sviluppo e sulla pratica nella vita reale di principi che abbracciano tutti gli aspetti della vita di una donna. Questi principi devono avere le loro radici in una nuova consapevolezza del valore di una donna come moglie, madre, assistente o lavoratrice, come essere umano e persona che è uguale a un uomo, nonostante sia diversa.</p>
    </intervention>
    <intervention id="4-209" speaker_id="photo_generic" name="Günter Verheugen" is_mep="True" mode="spoken">
      <p sl="de">Vicepresidente della Commissione. - Signora Presidente, onorevoli deputati, nel 1993 il portavoce del governo giapponese dell’epoca, Yohei Kono, espresse le “sincere scuse e il rimorso del Giappone per tutte coloro … che subirono infinite sofferenze e ferite fisiche e psicologiche come donne di conforto”. Nel 1995 anche l’allora Primo Ministro, Murayama, si scusò pubblicamente con le donne di conforto in occasione del cinquantesimo anniversario della fine della Seconda guerra mondiale. Nello stesso anno venne istituito il Fondo per le donne asiatiche per offrire risarcimenti e aiuti medici alle donne sopravvissute a nome del governo del Giappone e dei giapponesi.</p>
      <p sl="de">Questi tentativi di ottenere risarcimenti per le donne di conforto e le rinnovate scuse pubbliche dell’ex Primo Ministro giapponese Koizumi in occasione del sessantesimo anniversario della fine della Seconda guerra mondiale nel 2005 sono tutte iniziative positive da parte del Giappone, che in questo modo ha riconosciuto la propria responsabilità per indicibili violazioni dei diritti umani. Soltanto alcuni giorni fa, il ministro giapponese degli Esteri ha confermato la dichiarazione del portavoce del governo, Kono, che ho citato all’inizio, quale posizione ufficiale del Giappone.</p>
      <p sl="de">Adesso disponiamo della commovente testimonianza delle donne sopravvissute, e questa commovente testimonianza ha di nuovo suscitato interesse riguardo a un periodo terribile, in Europa come negli Stati Uniti, in Canada e in Australia.</p>
      <p sl="de">Le nostre azioni in materia non riguardano soltanto il passato, ma anche la necessità di trarre le giuste conclusioni dagli eventi e di fare tutto quanto in nostro potere per lottare contro le attuali forme di schiavitù, di sfruttamento sessuale e di traffico di esseri umani.</p>
      <p sl="de">Con lo strumento europeo per la democrazia e i diritti umani, la Commissione sostiene attivamente in tutto il mondo le ONG impegnate nella prevenzione della violenza contro le donne e i bambini e nella lotta contro il traffico di esseri umani a fini di schiavitù sessuale. Il 23 novembre 2007 la Commissione ha inviato un ulteriore segnale nella giornata internazionale per l’eliminazione della violenza contro le donne, avendo affermato il suo forte impegno a lottare contro la violenza basata sul genere.</p>
      <p sl="de">L’Unione europea conduce un dialogo regolare sui diritti umani con il Giappone, nell’ambito del quale vengono sollevate tutte le questioni che sono motivo di preoccupazione per l’UE, fra cui i diritti delle donne. Il Giappone è un paese affine che occupa un posto di primo piano a livello mondiale e che coopera in maniera costruttiva con noi in sedi multilaterali per accrescere il rispetto e la tutela dei diritti umani. Insieme all’Unione europea, il Giappone ha pertanto pubblicato una risoluzione sui diritti umani nella Corea del Nord e ha denunciato le azioni del regime di Myanmar.</p>
    </intervention>
    <intervention id="4-210" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">La discussione è chiusa.</p>
      <p sl="unknown">La votazione su questi tre argomenti si svolgerà al termine della seduta odierna.</p>
    </intervention>
  </section>
  <section id="creitem30" title="12. Tempo delle votazioni"/>
  <section id="creitem31" title="12.1. Ciad orientale (votazione)"/>
  <section id="creitem32" title="12.2. Diritti delle donne in Arabia Saudita (votazione)"/>
  <section id="creitem33" title="12.3. Giustizia per le “donne di conforto” (votazione)">
    <intervention id="4-218" speaker_id="4521" name="Charles TANNOCK" is_mep="True" mode="spoken" nationality="United Kingdom" birth_date="25-09-1957" birth_place="Aldershot" p_group="European Conservatives and Reformists Group" m_state="GB">
      <p sl="en">autore . − Signora Presidente, ci sono stati dei cambiamenti nell’elenco delle votazioni del PPE-DE. Raccomando ai colleghi che la modifica dovrebbe essere da positiva a negativa. Sul testo originale, al considerando B, si chiede un voto sul testo originale del gruppo UEN, e raccomando ai colleghi di votare ora per cancellare quel paragrafo, quindi di votare contro. Ora sembra a favore. Vogliamo cambiarlo in senso inverso.</p>
    </intervention>
    <intervention id="4-219" speaker_id="28276" name="Laima Liucija ANDRIKIENĖ" is_mep="True" mode="spoken" nationality="Lithuania" birth_date="01-01-1958" birth_place="Druskininkai" p_group="Group of the European People's Party (Christian Democrats)" m_state="LT">
      <p sl="en">Signora Presidente, desidero presentare un emendamento orale affinché il titolo della proposta di risoluzione diventi il seguente “Giustizia per le ‘donne di conforto’ (schiave del sesso in Asia prima e durante la seconda guerra mondiale)”.</p>
    </intervention>
    <intervention id="4-220" speaker_id="23881" name="Marios MATSAKIS" is_mep="True" mode="spoken" nationality="Cyprus" birth_date="02-08-1954" birth_place="Lemesos" p_group="Group of the Alliance of Liberals and Democrats for Europe" m_state="CY">
      <p sl="en">Signora Presidente, c’è stata chiaramente una modifica all’emendamento orale e ora l’autore è a favore dell’emendamento orale.</p>
    </intervention>
    <intervention id="4-222" speaker_id="28266" name="Sophia in 't VELD" is_mep="True" mode="spoken" nationality="Netherlands" birth_date="13-09-1963" birth_place="Vollenhove" m_state="NL">
      <p sl="en">autore . − Signora Presidente, proponiamo di inserire le parole “in quanto dovere morale di tutti i paesi” dopo la prima parte della prima sentenza, quindi diventerebbe: “incoraggia il popolo e il governo giapponesi ad adottare ulteriori passi per riconoscere l’intera storia della loro nazione, in quanto dovere morale di tutti i paesi”.</p>
    </intervention>
  </section>
  <section id="creitem34" title="13. Correzioni e intenzioni di voto: vedasi processo verbale"/>
  <section id="creitem35" title="14. Composizione delle commissioni e delle delegazioni: vedasi processo verbale"/>
  <section id="creitem36" title="15. Decisioni concernenti taluni documenti: vedasi processo verbale"/>
  <section id="creitem37" title="16. Storni di stanziamenti: vedasi processo verbale"/>
  <section id="creitem38" title="17. Dichiarazioni scritte che figurano nel registro (articolo 116 del regolamento): vedasi processo verbale"/>
  <section id="creitem39" title="18. Trasmissione dei testi approvati nel corso della presente seduta: vedasi processo verbale"/>
  <section id="creitem40" title="19. Calendario delle prossime sedute: vedasi processo verbale"/>
  <section id="creitem41" title="20. Interruzione della sessione">
    <intervention id="4-232" speaker_id="4482" is_mep="True" mode="spoken" role="Presidente" name="Rodi KRATSA-TSAGAROPOULOU" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="unknown">Dichiaro interrotta la sessione del parlamento europeo.</p>
      <a text="(La seduta è tolta alle 16.20)"/>
    </intervention>
  </section>
</text>
