<?xml version='1.0' encoding='utf-8'?>
<text id="20040720.NL" lang="nl" date="2004-07-20" place="Straatsburg" edition="Uitgave PB">
  <section id="creitem1" title="Hervatting van de zitting">
    <intervention id="2-004" speaker_id="28369" name="Giovanni BERLINGUER" is_mep="True" mode="spoken" nationality="Italy" birth_date="09-07-1924" birth_place="Sassari" p_group="Socialist Group in the European Parliament" m_state="IT">
      <p sl="nl">Overeenkomstig de Akte betreffende de verkiezingen van de vertegenwoordigers in het Europees Parlement door middel van rechtstreekse algemene verkiezingen, verklaar ik de eerste vergadering na de verkiezingen te zijn geopend.</p>
    </intervention>
  </section>
  <section id="creitem2" title="Oudste lid in jaren">
    <intervention id="2-006" speaker_id="28369" name="Giovanni BERLINGUER" is_mep="True" mode="spoken" nationality="Italy" birth_date="09-07-1924" birth_place="Sassari" p_group="Socialist Group in the European Parliament" m_state="IT">
      <p sl="nl">We moeten ons realiseren dat, als gevolg van de algemene verkiezingen en ondanks de beperkingen daarvan, het de eerste keer is dat er een unie van volken en regeringen is gevormd die gegrond is op democratie en rechten en niet op de overheersing van één land over andere landen, zoals in de geschiedenis van ons continent zo vaak is voorgevallen.</p>
      <p sl="nl">De rol van het Europees Parlement groeit evenredig, zowel vanwege de positieve ervaringen van de laatste jaren als vanwege de regels van de nieuwe Grondwet, die zich momenteel in de ratificatiefase bevindt. Onze grenzen zijn uitgebreid en omvatten thans 25 landen. Ik wil in het bijzonder mijn blijdschap uiten over de komst van Cyprus, Tsjechië, Estland, Hongarije, Letland, Litouwen, Malta, Polen, Slowakije en Slovenië.</p>
      <p sl="nl">Onze grenzen zijn uitgebreid en omvatten 25 landen, en ook de reikwijdte van de activiteiten van het Europees Parlement zal worden uitgebreid, in een Europa dat is begonnen als de Gemeenschap voor Kolen en Staal en de Gemeenschap voor Atoomenergie, waaruit vervolgens de Gemeenschappelijke Markt is voortgekomen, waarvoor een gemeenschappelijke munt is ingevoerd ter bevordering van financiële transacties en handel, en dat momenteel, door de uitvoering van Lissabon-agenda en de bepalingen van de Europese Grondwet, begint te veranderen in een Europa van werkgelegenheid, solidariteit, sociale rechtvaardigheid, gastvrijheid en integratie: kortom, een Europa van zijn bevolking en van zijn burgers. Een Europa dat openstaat voor de wereld, voor het lijden en de aspiraties van andere volken in alle landen en een Europa dat bovenal openstaat voor vrede en het streven naar individuele en collectieve veiligheid.</p>
      <a text="(Applaus)"/>
    </intervention>
  </section>
  <section id="creitem3" title="Verkiezing van de voorzitter">
    <intervention id="2-008" speaker_id="28369" name="Giovanni BERLINGUER" is_mep="True" mode="spoken" nationality="Italy" birth_date="09-07-1924" birth_place="Sassari" p_group="Socialist Group in the European Parliament" m_state="IT">
      <p sl="nl">Overeenkomstig het Reglement heb ik de volgende voordrachten voor het voorzitterschap van het Europees Parlement ontvangen:</p>
      <p sl="nl">Josep Borrel Fontelles</p>
      <p sl="nl">Bronisław Geremek</p>
      <p sl="nl">Francis Wurtz</p>
      <p sl="nl">De kandidaten hebben mij laten weten dat zij hun respectievelijke voordrachten aanvaarden. Overeenkomstig artikel 13, lid 1 van het Reglement dient een kandidaat een volstrekte meerderheid van stemmen te behalen om te worden gekozen. Blanco of ongeldige stembiljetten zullen niet worden meegerekend bij het tellen van de uitgebrachte stemmen.</p>
      <a text="(De Voorzitter gaat over tot de aanwijzing van stemopnemers bij loting)"/>
      <p sl="nl">De volgende leden zijn aangewezen als stemopnemers:</p>
      <p sl="nl">De heer Louis</p>
      <p sl="nl">De heer Pálfi</p>
      <p sl="nl">De heer Paleckis</p>
      <p sl="nl">De heer Ortuondo Larrea</p>
      <p sl="nl">De heer Onyszkiewicz</p>
      <p sl="nl">Mevrouw Panayotopoulos-Cassiotou</p>
      <p sl="nl">De heer Pannella</p>
      <p sl="nl">De heer Pistelli</p>
      <p sl="nl">Alvorens tot de stemming over te gaan, geef ik iedere kandidaat de gelegenheid een toespraak te houden die, overeenkomstig het Reglement, niet langer mag duren dan vijf minuten.</p>
    </intervention>
    <intervention id="2-009" speaker_id="28267" name="Josep BORRELL FONTELLES" is_mep="True" mode="spoken" nationality="Spain" birth_date="24-04-1947" birth_place="Pobla de Segur" p_group="Socialist Group in the European Parliament" m_state="ES">
      <p sl="es">Mijnheer de Voorzitter, ik wil alle afgevaardigden en met name ook de andere kandidaten van harte welkom heten. Ik behoor tot die generatie Spanjaarden die, toen Europa aan de horizon gloorde, een hoofdrol heeft gespeeld in de overgang naar de democratie en ik heb op zeer jonge leeftijd belangrijke politieke verantwoordelijkheden op mij genomen. Ik ben gemeenteraadslid en vakbondsvertegenwoordiger geweest, heb achttien jaar in het parlement gezeten, waarvan vijf jaar als voorzitter van de Commissie voor Europese zaken, heb twaalf jaar als minister en staatssecretaris gediend en ben kandidaat geweest voor het premierschap. Ook ben ik lid geweest van de Conventie en heb ik gedurende tien opeenvolgende jaren mijn land vertegenwoordigd in verschillende formaties van de Raad. Aldaar heb ik gevechten verloren die spoedig daarna gewonnen werden in dit Parlement, dat dichter bij de burgers staat.</p>
      <p sl="es">Ik durf te zeggen dat ik goed bekend ben met het functioneren van de communautaire instellingen, maar Europa is voor mij meer dan een politiek experiment. Het is een project van essentieel belang. Ik ben zowel Europeaan als Spanjaard en també soc català [ik ben ook Catalaan], maar ik behoor noch tot het oude noch tot het nieuwe Europa. Ik ben gewoon een Europeaan die benamingen die bedoeld zijn om onze verdeeldheid in stand te houden van de hand wijst. Ooit zijn we immers allen nieuwkomers geweest in de Unie, maar van Vilnius tot Lissabon en van Edinburgh tot Athene behoren we nu allemaal tot hetzelfde Europa.</p>
      <p sl="es">De hereniging heeft een einde gemaakt aan de trieste nalatenschap van Hitler en Stalin maar er moet nog veel worden gedaan om de hereniging daadwerkelijk een feit te maken. Onze solidariteit zal op de proef worden gesteld en er zal respect moeten zijn voor de meest uiteenlopende meningen. Als Voorzitter van het Europees Parlement zal ik garant staan voor het doeltreffend functioneren van de instelling in een context die in taalkundig opzicht complexer is geworden.</p>
      <p sl="es">Dames en heren, wij moeten ieder schemergebied dat het Parlement in diskrediet brengt wegnemen. Het Statuut is nodig opdat afgevaardigden uit alle landen hun functie onder dezelfde voorwaarden van transparantie, waardigheid en doeltreffendheid kunnen uitoefenen. Zo zal ik om te beginnen veeleisend zijn in onze relatie met de Raad. Dames en heren, de komende jaren bevindt dit Parlement zich op een tweesprong in de geschiedenis. De weg daarheen was een weg van succes. De eeuwige vijanden van weleer zijn nu immers de meest samenwerkingsgezinde buren ter wereld. Toch kampt het Europese project tegenwoordig met een drievoudig probleem van omvang, doeltreffendheid en legitimiteit, waarop de Grondwet – waaraan ik heb bijgedragen – het beste antwoord biedt. Zonder deze Grondwet zouden we gedurende lange tijd niet meer zijn dan een grote markt. En als Europa zijn politieke ambities zou laten varen, staat de wereld een verwoestende confrontatie te wachten tussen het materialisme enerzijds en het fundamentalisme anderzijds.</p>
      <p sl="es">Daarom roep ik alle parlementsleden op bij te dragen aan de grote taak ratificatie van de Grondwet te verwezenlijken. Dit zal een groot moment zijn voor dit Parlement: om met de Europeanen over Europa te praten, om ze ervan te overtuigen dat ons project leeft en een ziel heeft – ook al is het noodzakelijkerwijs complex – en dat dit project invloed heeft op de problemen die hen het meest bezighouden, zoals werkgelegenheid, terrorisme en migratie; problemen die niet kunnen worden opgelost zonder Europese integratie.</p>
      <p sl="es">We moeten deze instelling afstemmen op de burgers die wij vertegenwoordigen en onze boodschap voor hen begrijpelijk maken. In een Europa met 9 procent werkloosheid en vijftig miljoen armen moeten we ons goed bewust zijn van het grote belang dat het communautaire beleid, de strategie van Lissabon en de milieudimensie van Gotenburg hebben op het vlak van cohesie en concurrentievermogen, want voor ons zijn deze doelen niet tegenstrijdig maar vullen ze elkaar juist aan.</p>
      <p sl="es">Dames en heren, wij willen allemaal het liefst een Voorzitter van het Parlement die dichtbij ons staat en toegankelijk is, maar de rol van Voorzitter verschilt van die van een regeringsleider die een partijpolitiek programma uitvoert. De Voorzitter moet op krachtige steun kunnen rekenen en een stimulerende, strategische rol vervullen voor de instelling die hij vertegenwoordigt. Hiervan ben ik mij ten volle bewust. Als ik word gekozen, zal ik de diversiteit van dit Parlement en zijn functie uitdrukkelijk vertegenwoordigen tegenover de overige communautaire instellingen.</p>
      <p sl="es">Ik sluit af met een optimistische boodschap: Europa is een project van de lange termijn dat zich stapsgewijs ontwikkelt. De crises die ons wachten zullen niet ernstiger zijn dan de crises die wij reeds hebben overwonnen. Wij moeten en kunnen de volkeren van Europa mobiliseren om op vreedzame wijze een nieuwe bladzijde toe te voegen aan onze geschiedenis, en derhalve en te dien einde verzoek ik u vóór mijn kandidatuur voor het voorzitterschap van het Europees Parlement te stemmen. Ik dank u hartelijk.</p>
      <a text="(Levendig applaus)"/>
    </intervention>
    <intervention id="2-010" speaker_id="28384" name="Bronisław GEREMEK" is_mep="True" mode="spoken" nationality="Poland" birth_date="06-03-1932" birth_place="Warszawa" p_group="Group of the Alliance of Liberals and Democrats for Europe" m_state="PL">
      <p sl="pl">Mijnheer de Voorzitter, dames en heren, u bent allen bekend met de geschiedenis van mijn land, dat immers een hoofdrol heeft vervuld in alle drama’s die zich in de twintigste eeuw hebben voltrokken. Mijn land, Polen, is ook het land waar de opstand tegen het totalitaire systeem is begonnen, de opstand die de weg heeft vrijgemaakt voor de hereniging van Europa. Het resultaat hiervan is dat dit Parlement vandaag een instelling is van een Europa dat zich verenigt. Ik ben afkomstig uit Midden-Europa. In deze regio hebben alle landen het lot van Polen gedeeld. Dag in dag uit werden onze onafhankelijkheid en vrijheid bedreigd en leefden wij in onzekerheid over de toekomst. Desalniettemin hebben we de strijd gewonnen. Wij hebben bereikt dat onze landen nu vrij en onafhankelijk zijn. Dames en heren afgevaardigden, dit is mijn achtergrond.</p>
      <p sl="pl">Dames en heren, u weet wie ik ben en u kent mijn levensweg. Ik heb vele vrienden in deze zaal, verspreid over alle politieke families, en met dat in het achterhoofd wil ik het volgende zeggen. Het was voor Europa een groot geluk dat wij in onze strijd voor de vrijheid niet alleen stonden en dat iedereen die met hart en ziel gelooft in Europa als het land van de vrijheid, ons in onze strijd voor de vrijheid terzijde heeft gestaan. U zult zich de uitspraak van Martin Luther King herinneren dat het onmogelijk is politiek actief te zijn zonder een droom als uitgangspunt te nemen.</p>
      <p sl="pl">Dames en heren, nu ik voor dit Huis sta, heb ook ik een droom. Ik droom van een Europa van solidariteit. Overigens heeft Polen ervoor gezorgd dat het woord “solidariteit” in het Europese politieke woordenboek terechtgekomen is. Zoals gezegd droom ik van een solidair en rechtvaardig Europa. Dit Parlement is een instelling van een dergelijk Europa. Nu ik u heb verteld waar ik vandaan kom en wie ik ben, zou ik willen uitleggen wat ik graag wil worden en waarom ik kandidaat ben voor het voorzitterschap van het Europees Parlement.</p>
      <p sl="pl">Het is mijn ambitie mij in dienst te stellen van een Europa dat zich steeds verder verenigt. Ik hoop dit Europa te kunnen dienen als vertegenwoordiger van dat deel van Europa dat – zijns ondanks – gedurende een halve eeuw van de rest was afgescheiden en als vertegenwoordiger van het Europa dat met de oprichting van de Europese Unie een van de grootse prestaties van de twintigste eeuw heeft geleverd.</p>
      <p sl="pl">Mijn ambitie is voorts dat dit Parlement een plaats van het debat wordt. Evenals in de gehele Europese samenleving zijn ook in dit Parlement euro-enthousiastelingen, eurosceptici en eurorealisten te vinden. Desalniettemin hoop ik dat dit Parlement een forum wordt voor het voeren van een strategisch debat over de toekomst van Europa. Het is belangrijk dat dit Parlement zijn politieke rol vervult en dat de politieke families met hun uiteenlopende programma’s, die tijdens de verkiezingen met elkaar in het strijdperk treden, elkaar hier ontmoeten en gezamenlijk het verenigde Europa gestalte geven.</p>
      <p sl="pl">Ik wil nogmaals benadrukken dat ik ernaar streef van het Parlement de plaats te maken waar een strategisch debat gevoerd wordt. Ik vertrouw erop dat hier, net zoals de Europese Unie als geheel, een gemeenschap ontstaat van staten, naties en burgers. Europa heeft zijn succes immers te danken aan zijn naties. We zullen moeten leren samenleven om onze plicht te kunnen vervullen.</p>
      <p sl="pl">Tot slot wil ik Voorzitter worden van een grootse en prachtige instelling van de Europese Unie, een van de grootste democratieën ter wereld. Deze instelling kan democratisch en vrij functioneren. Dames en heren afgevaardigden, ik wil u vragen uw vertrouwen in mij uit te spreken en op mij te stemmen. Uw stem zal zekere een stem voor Europa zijn!</p>
      <a text="(Applaus)"/>
    </intervention>
    <intervention id="2-011" speaker_id="1018" name="Francis WURTZ" is_mep="True" mode="spoken" nationality="France" birth_date="03-01-1948" birth_place="Strasbourg" p_group="Confederal Group of the European United Left - Nordic Green Left" m_state="FR">
      <p sl="fr">Mijnheer de Voorzitter, dames en heren, het kiezen van de Voorzitter van ons Parlement is de eerste politieke daad van deze nieuwe zittingsperiode. Wat is de heldere, consistente boodschap die wij bij deze gelegenheid aan onze medeburgers zullen afgeven?</p>
      <p sl="fr">Deze vraag is van belang gezien de mate waarin de Europese instellingen in de publieke opinie een onbestemd, zo niet verdacht imago hebben gekregen. En dat is niet voor niets. Het is immers welhaast onmogelijk geworden door de bomen het bos te blijven zien doordat afgevaardigden van links en van rechts gedurende al die jaren gemene zaak hebben gemaakt bij het voeren van een economisch beleid naar liberaal model en de heren Blair en Aznar, evenals hun aanhangers onder ons, de handen ineen hebben geslagen om George W. Bush te steunen in zijn krijgsavontuur.</p>
      <p sl="fr">Zoals velen van ons onlangs al gezegd hebben tijdens de verkiezingscampagne moet het maar eens afgelopen zijn met die vertroebelde politieke kleuren en wordt het tijd om de scheidslijnen tussen progressieven en conservatieven weer zichtbaar en begrijpelijk te maken.</p>
      <p sl="fr">Ik stel mijzelf kandidaat om geen andere reden dan om trouw te blijven aan dat streven. Zo hebben alle afgevaardigden van links in de eerste ronde van deze in hoge mate symbolische verkiezing de gelegenheid om kenbaar te maken dat zij het niet eens zijn met tegennatuurlijke coalities, of die nu gebruikelijk zijn, zoals die tussen socialisten en christen-democraten, of minder voor de hand liggend – doch niet minder verderfelijk – zoals het huidige verbond tussen groenen en liberalen.</p>
      <p sl="fr">In de tweede ronde – mocht die er komen – zal mijn fractie zich in grote meerderheid opstellen conform het adagium: in de eerste ronde wordt gekozen, in de tweede wordt uitgeschakeld.</p>
      <p sl="fr">Wij waarderen de heer Geremek als eminente Europese intellectueel en wij erkennen het belang van de politieke rol die hij gespeeld heeft gedurende een cruciale periode in de geschiedenis van ons continent. Zijn kandidatuur komt echter niet voor onze steun in aanmerking, enerzijds vanwege zijn zeer orthodoxe standpunten op sociaal-economisch gebied – standpunten die volgens ons schoolvoorbeelden zijn van alles waarvan onze medeburgers zich bij de afgelopen stembusgang hebben afgekeerd, zowel in de oude lidstaten als vooral ook in de nieuwe – anderzijds vanwege zijn opstelling ten aanzien van de voor ons als doorslaggevend criterium beschouwde kwestie van de oorlog in Irak.</p>
      <p sl="fr">Ik wil erop wijzen dat de heer Geremek, die zijn ideeën gewoonlijk niet onder stoelen of banken steekt – ik zal de eerste zijn die dat toegeeft – de lijn van de brief van de “Tien van Vilnius” heeft gevolgd, terwijl de linkse fracties in het Europese Parlement zich daarentegen achter de publieke opinie hebben geschaard en, in tegenstelling tot Madrid en Warschau, in meerderheid streefden naar een politieke oplossing onder het vaandel van de VN.</p>
      <p sl="fr">De houding ten aanzien van de oorlog is in onze ogen zelfs belangrijker dan de politieke etiquette. De voormalig fractievoorzitters zullen zich herinneren dat ikzelf had voorgesteld de vorige Sacharov-prijs toe te kennen aan een liberaal politicus, Hans Blix, omdat hij, ondanks zijn politieke opvattingen, als het ware de belichaming was van die andere weg, de weg waar ons hart naar uitging.</p>
      <p sl="fr">In de tweede ronde van deze stemming zal mijn fractie, met uitzondering van drie leden die verklaard hebben zich van stemming te zullen onthouden, stemmen op de heer Borell. Natuurlijk kan men onze keuze bekritiseren, maar er valt niets af te dingen op de logica of de helderheid ervan. Ook dat is democratie.</p>
      <a text="(Applaus van links)"/>
    </intervention>
    <intervention id="2-012" speaker_id="28369" name="Giovanni BERLINGUER" is_mep="True" mode="spoken" nationality="Italy" birth_date="09-07-1924" birth_place="Sassari" p_group="Socialist Group in the European Parliament" m_state="IT">
      <p sl="nl">Ik bedank de drie sprekers voor hun woorden en voor het feit dat zij zich aan hun spreektijd gehouden hebben. Wij gaan nu over tot de stemming.</p>
    </intervention>
  </section>
  <section id="creitem4" title="Uitslag eerste stemronde">
    <intervention id="2-015" speaker_id="28369" name="Giovanni BERLINGUER" is_mep="True" mode="spoken" nationality="Italy" birth_date="09-07-1924" birth_place="Sassari" p_group="Socialist Group in the European Parliament" m_state="IT">
      <p sl="nl">Ik deel de uitslag van de stemming voor de verkiezing van de Voorzitter aan u mee.</p>
      <p sl="nl">Aantal deelnemers: 700</p>
      <p sl="nl">Blanco of ongeldige stemmen: 53</p>
      <p sl="nl">Uitgebrachte stemmen: 647</p>
      <p sl="nl">Volstrekte meerderheid bij deze stemming: 324</p>
      <p sl="nl">De aantallen door iedere kandidaat behaalde stemmen zijn als volgt:</p>
      <p sl="nl">José Borrell Fontelles: 388 stemmen</p>
      <p sl="nl">Bronisław Geremek: 208 stemmen</p>
      <p sl="nl">Francis Wurtz: 51 stemmen</p>
      <p sl="nl">José Borrell Fontelles heeft een volstrekte meerderheid van het aantal uitgebrachte stemmen behaald en is derhalve gekozen tot Voorzitter van dit Parlement.</p>
    </intervention>
    <intervention id="2-018" speaker_id="28267" name="Josep BORRELL FONTELLES" is_mep="True" mode="spoken" nationality="Spain" birth_date="24-04-1947" birth_place="Pobla de Segur" p_group="Socialist Group in the European Parliament" m_state="ES">
      <p sl="nl">Dames en heren, allereerst wil ik als Voorzitter van het Europees Parlement een woord van dank uitspreken; ik wil het ook hebben over plannen en toekomstperspectieven, maar ik wil vooral mijn dank uitspreken.</p>
      <p sl="nl">In de eerste plaats aan de heer Berlinguer, die als oudste lid in jaren onze eerste plenaire vergadering van deze zittingsperiode uitstekend heeft geleid …</p>
      <a text="(Applaus)"/>
      <p sl="nl">… en in de tweede plaats aan de kandidaten die al hun kwaliteiten en energie als Voorzitter van dit Parlement in dienst hebben willen stellen van Europa.</p>
      <p sl="nl">Ik ben ervan overtuigd met hen te kunnen komen tot een loyale en positieve samenwerking, waarbij ik hoop te kunnen profiteren van de brede politieke ervaring die de heer Wurtz in dit Parlement heeft opgedaan en die de heer Geremek heeft verworven tijdens de diverse gebeurtenissen die ons Europa hebben vormgegeven.</p>
      <p sl="nl">Vanaf deze plaats wil ik uiting geven aan mijn bereidheid tot samenwerking met degenen die, om welke reden dan ook, niet op mij hebben gestemd, en aan mijn dankbaarheid jegens diegenen die mij hun vertrouwen hebben gegeven, om te beginnen de Sociaal-democratische Fractie in het Europees Parlement, die mij kandidaat heeft gesteld.</p>
      <p sl="nl">De meerderheid waarmee ik ben gekozen geeft deze instelling stabiliteit. Nu het debat is afgelopen en het democratische besluit is gevallen, denk ik over het noodzakelijke draagvlak te beschikken om de werkzaamheden van dit Parlement te leiden en ik verzoek u allen bij te dragen aan een zo efficiënt mogelijk verloop van deze werkzaamheden.</p>
      <p sl="nl">Ik wil uiteraard eveneens eer betonen aan onze vorige voorzitter, Pat Cox, voor de wijze waarop hij zijn functie de afgelopen 30 maanden heeft uitgeoefend.</p>
      <a text="(Langdurig applaus)"/>
      <p sl="nl">Tijdens zijn voortreffelijke voorzitterschap heeft hij altijd alle fracties en alle leden in hun waarde gelaten, is hij zeer actief betrokken geweest bij het proces van de Europese hereniging en heeft hij voortdurend gewaakt over de politieke zichtbaarheid van dit Parlement. Het feit dat er een Conventie heeft plaatsgevonden en de impuls die het Parlement aan de werkzaamheden van deze Conventie heeft gegeven, is in hoge mate te danken aan de niet-aflatende inspanningen van Pat Cox om de Unie af te brengen van de intergouvernementele weg en het Parlement tot vertegenwoordiger van de Europese burgers te maken, zoals nu ook expliciet is vastgelegd in de ontwerp-Grondwet.</p>
      <p sl="nl">Ik wil tevens van deze gelegenheid gebruik maken om mijn erkenning uit te spreken voor het werk van die Europese parlementsleden uit alle landen die ons Parlement hebben vertegenwoordigd in de Conventie. Uit eigen ervaring weet ik hoe belangrijk hun bijdrage is geweest. Ik kan niet iedereen bij naam noemen maar ik wil toch in het bijzonder wijzen op de belangrijke rol van degenen die ons hebben vertegenwoordigd in het presidium, de heren Hänsch en Méndez de Vigo, en voorts op de rol van collega Brok, die de intergouvernementele conferentie gevolgd heeft.</p>
      <a text="(Applaus)"/>
      <p sl="nl">Ten slotte wil ik als voorzitter van dit Parlement in het bijzonder de leden verwelkomen die de tien nieuwe lidstaten vertegenwoordigen, waarbij ik de hoop uitspreek dat zich bij hen spoedig afgevaardigden uit Roemenië en Bulgarije zullen voegen zodat er een einde zal komen aan wat door Milan Kundera wel de “gijzeling van de helft van het Westen” is genoemd.</p>
      <p sl="nl">Nu ik deze grote Europese schrijver toch aanhaal, wil ik u eraan herinneren dat in de verfilming van “De ondraaglijke lichtheid van het bestaan”, daken en koepels te zien zijn waarvan we denken dat ze Praag voorstellen, maar die zich in werkelijkheid in Lyon bevinden: een goed bewijs van de gemeenschappelijke identiteit van twee helften van een gebied dat dezelfde cultuur heeft geërfd.</p>
      <p sl="nl">Daarom, op dit voor mij zo emotionele moment, besef ik dat democratie meer is dan alleen een politieke organisatiestructuur, gebaseerd op enkele door de burgers gekozen instellingen. Democratie en vooral onze plurinationale en daarom complexere democratie berust in de eerste plaats op een mensbeeld dat verder teruggaat dan welke regeringsvorm dan ook.</p>
      <p sl="nl">Ik ben mij bewust van de grote verantwoordelijkheid die op mij rust op het moment dat de passie voor democratie en de passie voor Europa zich verenigen in één en dezelfde uitdaging. Daarom wil ik met het ontvouwen van mijn strategische visie op deze zittingsperiode wachten tot de volgende plenaire vergadering, na de zomer.</p>
      <p sl="nl">Ik denk dat dit beter is om twee redenen: in de eerste plaats om zo tijd en gelegenheid te vinden om indrukken uit te wisselen en samen met de ondervoorzitters, wanneer deze gekozen zijn, en met de fractieleiders een dergelijke strategische visie te ontwikkelen. Wij moeten allen bijdragen aan een visie die niet alleen de visie van de Voorzitter moet zijn, maar die van het gehele Parlement.</p>
      <p sl="nl">In de tweede plaats omdat vandaag de voorzitter van de Raad in ons midden is en wij over enkele uren zullen luisteren naar de heer Barroso, de kandidaat die door de Raad is voorgedragen als voorzitter van de Commissie. Het Parlement zal zich over deze kandidatuur moeten uitspreken en daarom denk ik dat wij ook uit het oogpunt van media-aandacht voor het ontvouwen van deze strategische visie beter een ander moment kunnen kiezen, aangezien er nu ook zoveel andere gebeurtenissen plaatsvinden.</p>
      <p sl="nl">Zoals ik reeds in mijn inleiding zei, is het mijn politieke verantwoordelijkheid alles in het werk te stellen om ervoor te zorgen dat het Europees Parlement wordt betrokken bij de ratificatie van de Europese grondwet, met name in die landen die hierover een referendum zullen organiseren. Wij weten allen maar al te goed dat behalve deze belangrijke kwestie onze agenda reeds overvol is met vraagstukken waarover wij ons moeten buigen: de nieuwe Commissie, de totstandbrenging van werkrelaties met de Commissie en de Raad, de behandeling van de toekomstige financiële vooruitzichten van de Unie, onderzoek naar de situatie met betrekking tot het Stabiliteits- en Groeipact zoals die is ontstaan na de recente uitspraak van het Hof van Justitie, de toekomstige uitbreidingen, de uitoefening van de nieuwe wetgevingsbevoegdheden van dit Parlement en het voortzetten van het werk van Pat Cox in samenwerking met de nationale parlementen en de Euromediterrane Assemblée.</p>
      <p sl="nl">Daarnaast zijn er talloze internationale vraagstukken die onze aandacht vragen. De wereld klopt bij Europa aan de deur, en met name aan de deur van dit Parlement. Misschien wel de meest dringende kwestie waarover wij ons zullen moeten buigen is de dramatische situatie in het Midden-Oosten.</p>
      <p sl="nl">Dames en heren, leden van het Parlement, mij rest nog slechts u ervan te verzekeren dat ik al mijn energie en kwaliteiten en al mijn verstand en geestdrift zal inzetten om deze hoge institutionele en strategische functie die u mij heeft toevertrouwd, waardig te zijn.</p>
      <p sl="nl">Mijn laatste woord van dank gaat uit naar alle werknemers van deze instelling, zonder wier inspanningen ons werk onmogelijk zou zijn.</p>
      <p sl="nl">Ik dank u allen hartelijk.</p>
      <a text="(Levendig applaus)"/>
    </intervention>
    <intervention id="2-019" speaker_id="photo_generic" name="Prodi" is_mep="True" mode="spoken" role="voorzitter van de Commissie">
      <p sl="it">Mijnheer de Voorzitter, geachte leden van het Parlement, allereerst wil ik Voorzitter Borrell van harte gelukwensen met zijn verkiezing. Zijn eerder opgedane ervaring staat garant voor een nuttig en vruchtbaar voorzitterschap. De taak die hij op zich neemt is niet gering. De Voorzitter moet immers leiding geven aan de werkzaamheden van een instelling die, juist omdat zij rechtstreeks verkozen is, meer dan de andere instellingen de gevolgen zal ondervinden van de uitbreiding, de goedkeuring van de Grondwet en de grote internationale spanningen die vandaag de dag de wereld op zijn grondvesten doen schudden. Deze Vergadering zal, meer nog dan in het verleden, een plaats van debat en besluitvorming zijn, en het is dan ook zaak ervoor te zorgen dat de de burgers van Europa een steeds grotere democratische rol kunnen vervullen.</p>
      <p sl="it">Ik wil slechts het unieke karakter onderstrepen van het moment waarop dit Parlement zijn nieuwe Voorzitter heeft gekozen. Wij hebben gezien hoe complex de constitutionele hervorming geweest is, die immers nog maar enkele weken geleden, na een slepend en moeilijk debat, is voltooid. Het resultaat was vooraf niet met absolute zekerheid te voorspellen en ik ben er zeer mee ingenomen, maar het gevolg is wel dat het Parlement een beslissende rol toebedeeld heeft gekregen in de ratificatiecampagne, die per direct van start zal gaan en die een van de moeilijkste taken zal zijn waarvoor wij ons gesteld zien.</p>
      <p sl="it">Ik noem tot slot de uitbreiding – nog een onbetwistbaar succes van de Unie. Na moeilijke onderhandelingen waarin het gemeenschappelijk belang uiteindelijk de doorslag gaf, zijn vijfentwintig landen erin geslaagd hun verwachtingen voor de toekomst op één lijn te brengen.</p>
      <p sl="it">Ik noem tevens, zij het met minder voldoening, de matige opkomst van de kiezers bij de Europese verkiezingen. Ook al blijkt uit alle enquêtes dat Europa, in het licht van de grote uitdagingen van deze tijd, steeds noodzakelijker wordt gevonden, toch staan de instellingen nog altijd te ver af van het dagelijks leven van de Europese burgers. Daar moeten wij verandering in brengen en daar ligt een zeer belangrijke taak voor het Parlement.</p>
      <p sl="it">Evenals in de vorige zittingsperiode werken de Commissie en het Parlement nauw samen om het gemeenschappelijk belang te laten zegevieren en dit is een van de redenen dat zij bondgenoten zijn, een feit dat formeel gestalte krijgt in de stem van vertrouwen die het Parlement aan de voorzitter van de Commissie geeft. Mijn Commissie heeft alles in het werk gesteld om deze samenwerking te ontwikkelen, en ook de kaderovereenkomst en de werkzaamheden waarmee de samenwerking van dag tot dag werd vormgegeven, waren in dit verband van belang. Nogmaals wil ik Voorzitter Cox mijn dank betuigen voor de uiterst coöperatieve en open wijze waarop hij heeft samengewerkt met de Commissie. Wat wij zowel op het gebied van de medebeslissing als op andere terreinen voor elkaar hebben gekregen is buitengewoon en zonder weerga en ik ben ervan overtuigd dat deze samenwerking zal worden voortgezet met de nieuwe Commissie, die tot taak heeft de resultaten van de afgelopen jaren te consolideren en verder uit te bouwen. Samen zullen de Commissie en het Parlement nieuw elan moeten geven aan de opbouw van Europa, met als fundamentele doelstelling het voortzetten van het uitbreidingsproces en de ontwikkeling van de Grondwet.</p>
      <p sl="it">Mijnheer de Voorzitter, staat u mij toe nog een laatste woord van dank te richten tot uw instelling, waarmee ik vijf jaar lang heb samengewerkt. Zonder de aanmoediging van het Parlement, zonder de controle die het uitoefende en zonder het diepgaande politieke debat dat hier gevoerd is, ook al ging het er zo nu en dan fel aan toe, zouden wij deze enorme hoeveelheid werk beslist niet verzet hebben. Wij hebben de afgelopen jaren belangrijke resultaten behaald die concrete voordelen voor de burgers hebben opgeleverd, alsmede betere verwachtingen voor onze gezamenlijke toekomst. Mijnheer de Voorzitter, ik wens u en het nieuwe Parlement veel succes bij uw werkzaamheden.</p>
    </intervention>
    <intervention id="2-020" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, mijnheer de voorzitter van de Commissie, dames en heren, mijnheer de Voorzitter, u bent thans de gekozen Voorzitter van het Europees Parlement en van al zijn afgevaardigden. Namens de Fractie van de Europese Volkspartij (Christen-democraten) en Europese Democraten (PPE-DE) wil ik u van harte feliciteren en wens ik u succes in uw ambt van Voorzitter van het Parlement, want als u succes heeft, is dat een succes voor ons allen.</p>
      <p sl="de">Ik wil een bijzonder woord van respect en achting uitspreken voor Bronislaw Geremek. Voor zijn prestaties in het verleden hebben ik en mijn fractie het hoogste respect. Mijnheer Geremek, dank u wel voor wat u voor Polen en Europa hebt gedaan.</p>
      <a text="(Applaus)"/>
      <p sl="de">Voorts wil ik respect betuigen aan Francis Wurtz, hoewel ik het met de inhoud van zijn rede volstrekt oneens ben. Desondanks, collega Wurtz, ken ik u als een eerlijke partner, ook in de Conferentie van voorzitters, en persoonlijk heb ik veel waardering voor u. Als wij ondanks alle politieke meningsverschillen verder in wederzijds vertrouwen samenwerken, komt dat het Parlement ten goede.</p>
      <p sl="de">Waarde collega’s, laat ik hieraan toevoegen dat geen enkele fractie, ook niet de grootste fractie – de PPE-DE met 268 afgevaardigden – een meerderheid heeft in het Europees Parlement. Het is dan ook heel normaal en in de politiek een volstrekt gebruikelijke gang van zaken dat er gezocht moet worden naar een meerderheid. In de afgelopen zittingsperiode, van 1999 tot 2004, hebben wij van de PPE-DE-Fractie een overeenkomst gesloten met de liberalen, in de persoon van de heer Watson, waarmee ik over het algemeen goed heb samengewerkt en ik hoop dat dit in de toekomst zo blijft. Ik wil echter stellen, beste vrienden, dat het statistisch gezien en met het oog op de balans in het Europees Parlement niet in orde zou zijn als een liberaal wederom zou worden opgevolgd door een liberaal en de op één na grootste fractie in dit Huis twaalfeneenhalf jaar, minstens twaalfeneenhalf jaar, volledig van het ambt van Voorzitter zou zijn uitgesloten. Daarom hebben wij als PPE-DE-Fractie deze afspraak gemaakt met de Sociaal-democratische Fractie, en er onze steun aan gegeven.</p>
      <p sl="de">Staat u mij toe op te merken – terwijl mijn oog valt op Romano Prodi, waaraan wij meestal onze steun hebben gegeven, al viel ons dat soms zwaar – dat wij als Europees Parlement groot belang hebben bij stabiliteit in de Europese instellingen. Ik roep dan ook iedereen op, nadat wij vandaag de knoop hebben doorgehakt, op donderdag te stemmen op José Manuel Durão Barroso en daarmee te bewijzen dat wij ook wat de Europese Commissie betreft streven naar stabiliteit.</p>
      <p sl="de">Tot slot, dames en heren, zal de PPE-DE onverminderd de strijd aanbinden met de socialisten en anderen over politieke onderwerpen die wij in dit Huis bespreken. Politieke strijd zal er altijd zijn; waar het om gaat is de stabiliteit van de instellingen. Wat ons verbindt en verenigt is de verdediging van de democratie, de verdediging van het recht, het opkomen voor solidariteit en vrede in het eenwordende Europa. Hierin vinden wij onze gemeenschappelijk taak. Met dit in gedachten, mijnheer de Voorzitter, wens ik u van harte succes.</p>
    </intervention>
    <intervention id="2-021" speaker_id="1911" name="Martin SCHULZ" is_mep="True" mode="spoken" nationality="Germany" birth_date="20-12-1955" birth_place="Hehlrath" p_group="Group of the Progressive Alliance of Socialists and Democrats in the European Parliament" m_state="DE">
      <p sl="de">Mijnheer de Voorzitter, dames en heren, het leven kent mooie dagen, ook het leven van fracties in het Parlement. Vandaag is zo’n mooie dag voor onze fractie, maar op momenten van succes moeten we ook stilstaan bij degenen die van dit succes verstoken blijven. Daarom wend ik mij om te beginnen tot de tegenkandidaat, tot u, mijnheer Geremek. Onze stem is niet naar u gegaan, wij hebben onze eigen kandidaat gekozen, en toch geloof ik dat ik namens alle sociaal-democraten van het Parlement spreek als ik zeg trots te zijn met een collega als u te mogen samenwerken. U bent een sieraad voor dit Parlement.</p>
      <a text="(Applaus)"/>
      <p sl="de">Over het betoog van Francis Wurtz kunnen we kort zijn: wij zijn het voor 100 procent eens met wat hij over de politiek van de heer Bush heeft gezegd.</p>
      <a text="(Applaus)"/>
      <p sl="de">Helaas konden wij daarvoor onze stem niet aan hem geven. Desondanks danken wij hem hartelijk voor de samenwerking die altijd uitstekend en collegiaal is geweest. Aan de woorden van de heer Poettering in dit verband heb ik verder niets toe te voegen.</p>
      <a text="(Applaus)"/>
      <p sl="de">Dat gezegd hebbende, wil ik u, mijnheer de Voorzitter, mijnheer Borrell, het volgende toewensen. Ik wens u toe dat al uw voorstellingen en aspiraties met betrekking tot uw ambt en de uitoefening ervan in vervulling gaan. Het ambt van Voorzitter is een zware belasting, ook in persoonlijk opzicht. Ik wens u van harte toe dat u deze last kunt dragen en verdragen op de wijze waarop u zich dat heeft voorgenomen.</p>
      <p sl="de">Thans bent u niet langer voorzitter van de sociaal-democraten, maar de Voorzitter van alle afgevaardigden van het Europees Parlement. U bent uit ons midden afkomstig, maar ik verzeker u dat wij ons volledig loyaal zullen opstellen tegenover de besluiten die u in uw hoedanigheid van Voorzitter van het gehele Parlement moet nemen – ook als die op bepaalde punten misschien niet helemaal stroken met de meningen van de sociaal-democraten.</p>
      <p sl="de">Voorts wil ik nog opmerken dat wij trots zijn dat er na tien jaar weer een sociaal-democraat – en wat voor één – aan het hoofd staat van het Parlement. Geachte heer Borrell, wij wensen u het allerbeste en wij willen u, mijnheer de Voorzitter, nog de volgende boodschap meegeven: u bent een vooraanstaand persoon in de Spaanse politiek, maar ik ben er zeker van dat u ook in de Europese politiek tot grote hoogte zult stijgen. Veel succes en proficiat!</p>
      <a text="(Applaus)"/>
    </intervention>
    <intervention id="2-022" speaker_id="2155" name="Sir Graham WATSON" is_mep="True" mode="spoken" nationality="United Kingdom" birth_date="23-03-1956" birth_place="Rothesay " p_group="Group of the Alliance of Liberals and Democrats for Europe" m_state="GB">
      <p sl="en">Mijnheer de Voorzitter, ik sluit mij aan bij de woorden van mijn collega’s, de heer Poettering en de heer Schulz, en wil alle deelnemers aan deze strijd om het voorzitterschap van ons Parlement hartelijk bedanken.</p>
      <p sl="en">Het resultaat dat we hebben geboekt is respectabel. Ik ben er trots op dat de politieke familie die ik vertegenwoordig het Europees Parlement in de persoon van Pat Cox heeft voorzien van een eersteklas Voorzitter. Ik denk dat het moeilijk zal zijn in zijn voetsporen te treden en ik wens u, mijnheer de Voorzitter, dan ook heel veel succes tijdens uw ambtstermijn.</p>
      <p sl="en">Toch zou ik de Fractie van de Europese Volkspartij en de Sociaal-democratische Fractie in het Europees Parlement willen waarschuwen. Ik ben namelijk van mening dat de alliantie die zij hebben gesloten een onnatuurlijke is. Een dergelijke alliantie komt, wanneer deze in nationale parlementen wordt gesloten, alleen voor in tijden van oorlog of crisis. Als deze partijen deze alliantie proberen te gebruiken om onderling uit te maken hoe de dingen in dit Parlement worden geregeld, zal mijn fractie hen te vuur en te zwaard bestrijden. Als zij samenspannen om de noodzakelijke hervormingen in dit Parlement te blokkeren, zullen wij opkomen voor de belangen van de burger. Ik geloof dat de burgers van de Europese Unie hun buik vol hebben van ondoorzichtig bestuur en achterkamertjespolitiek en reikhalzend uitzien naar de dag waarop zich een volwassen Parlement aandient, waarin men streeft naar het vinden van een politieke in plaats van een technische meerderheid.</p>
      <a text="(Applaus van het centrum)"/>
      <p sl="en">De heer Poettering sprak over de noodzaak van stabiliteit. Het probleem hierbij is echter dat democratieën worden bestuurd op basis van crisismanagement: ernstige problemen worden pas aangepakt als men er echt niet meer omheen kan. Onze Unie kampt met diverse problemen en het oplossen van deze problemen zal leiderschap vergen. Wij zullen u, mijnheer de Voorzitter, in de periode die voor ons ligt in dit Parlement beoordelen op uw vermogen leiderschap te tonen.</p>
      <a text="(Applaus)"/>
    </intervention>
    <intervention id="2-023" speaker_id="28267" name="Josep BORRELL FONTELLES" is_mep="True" mode="spoken" nationality="Spain" birth_date="24-04-1947" birth_place="Pobla de Segur" p_group="Socialist Group in the European Parliament" m_state="ES">
      <p sl="nl">Mijnheer Watson, u kunt er gerust op zijn dat het voorzitterschap zal garanderen dat de rechten van alle fracties volledig zullen worden gerespecteerd.</p>
    </intervention>
    <intervention id="2-024" speaker_id="4254" name="Monica FRASSONI" is_mep="True" mode="spoken" nationality="Italy" birth_date="10-09-1963" birth_place="Veracruz " p_group="Group of the Greens/European Free Alliance - Co" m_state="IT">
      <p sl="it">Mijnheer de Voorzitter, ook de Fractie De Groenen/Vrije Europese Alliantie wenst u geluk met uw verkiezing, ofschoon de meerderheid van mijn fractie, zoals u weet, op een andere kandidaat gestemd heeft, namelijk de heer Geremek, die het nieuwe Europa vertegenwoordigt dat wij vandaag gestalte willen geven. Niettemin kunt u er zeker van zijn dat wij de komende jaren coöperatief en loyaal met u zullen samenwerken, zoals wij dat ook gedaan hebben met de Voorzitters die u zijn voorgegaan.</p>
      <p sl="it">Wij hebben uw fractie een ander bondgenootschap voorgesteld, dat volgens ons haalbaar was geweest en een meerderheid in dit Parlement achter zich had kunnen krijgen. Wij vinden de kwestie “stabiliteit” ontegenzeggelijk veel minder belangrijk dan de duidelijkheid van de politieke akkoorden die gesloten worden en de duidelijkheid van de wetten die wij als Europees Parlement opstellen. Eerlijk gezegd hopen wij dan ook dat het vandaag voor het laatst is geweest dat we getuige zijn van een stemming als deze en een dermate onnatuurlijk bondgenootschap. Anders wordt het voor de burgers wel erg moeilijk om in hun Parlement een instelling te herkennen die in alle openheid een helder, duidelijk omlijnd en vastbesloten Europees beleid opstelt waarin zij derhalve hun politieke keuzen weerspiegeld zien.</p>
      <p sl="it">Mijnheer de Voorzitter, wij vinden hetgeen onze geachte collega Poettering heeft gezegd over Commissievoorzitter Barroso op de een of andere manier verontrustend. Het zou volgens ons voor heel het Parlement interessant zijn te weten wat de Sociaal-democratische Fractie in het Europees Parlement gaat doen naar aanleiding van de verkiezing van de heer Barroso en of deze ook werkelijk onderdeel uitmaakt van een pakket, zoals gehoopt werd. Mijnheer de Voorzitter, alleen wanneer wij, op transparante wijze en dus niet via onduidelijke, in achterkamertjes gesloten bondgenootschappen, een meerderheid weten te vormen over onderwerpen die de burgers echt belangrijk vinden, zal dit Parlement respect kunnen afdwingen en zal de Europese democratie werkelijk van waarde zijn voor alle Europese burgers. Ik dank u en wens u veel succes.</p>
    </intervention>
    <intervention id="2-025" speaker_id="1018" name="Francis WURTZ" is_mep="True" mode="spoken" nationality="France" birth_date="03-01-1948" birth_place="Strasbourg" p_group="Confederal Group of the European United Left - Nordic Green Left" m_state="FR">
      <p sl="fr">Mijnheer de Voorzitter, ik wil op mijn beurt namens mijn fractie de heer Borrell feliciteren met het feit dat hij verkozen is.</p>
      <p sl="fr">Ik heb zojuist al gezegd hoe ik dacht over de gang van zaken rond deze verkiezing. Ik heb daar kritiek op geleverd. Ik wil nu graag vertellen hoe ik denk over de heer Borrell als persoon. Voor hem heb ik juist veel waardering. Ik waardeer zijn linkse koers ten aanzien van de uitdagingen die wij als essentieel beschouwen, in het bijzonder op het internationale vlak en ik waardeer eveneens zijn bereidheid tot dialoog en het belang dat hij hecht aan vriendschappelijke betrekkingen. Dat is namelijk ook belangrijk, onder meer in de politiek.</p>
      <p sl="fr">Ik weet zeker dat mijn fractie en ik tot een constructieve samenwerking met onze nieuwe Voorzitter zullen kunnen komen.</p>
      <p sl="fr">Rest mij nog mijn achting uit te spreken voor de heer Geremek en de heren Poettering en Schultz heel hartelijk te bedanken voor de woorden die zij over mij hebben gesproken. Ik hoop dat we, ondanks al onze onderlinge verschillen en tegenstellingen, gedurende deze gehele zittingsperiode deze geest van tolerantie en wederzijds respect levend kunnen houden. Ik denk dat de democratie daarvan geenszins slechter zal worden en dat de intermenselijke betrekkingen er hierdoor zeker op vooruit zullen gaan.</p>
      <a text="(Applaus van links)"/>
    </intervention>
    <intervention id="2-026" speaker_id="1073" name="Cristiana MUSCARDINI" is_mep="True" mode="spoken" nationality="Italy" birth_date="06-11-1948" birth_place="Cannobio " p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, de Fractie voor een Europa van Nationale Staten maakt zich in Europa sterk voor een gezamenlijke inspanning die ons voorbij de al vastliggende redeneringen brengt. Wij vinden dat iedereen samen moet bouwen aan een sterker Europa zonder terrorisme, discriminatie en verleidelijke monopolies, zowel op economisch gebied als op politiek en cultureel vlak. Het is dan ook van essentieel belang dat u Voorzitter van het gehele Parlement bent en dat het Parlement een effectievere manier vindt om de burgers nader tot onze instellingen te brengen en hen bij onze keuzen te betrekken. Mijnheer de Voorzitter, om de burgers dichter bij Europa te brengen en Europa dichter bij de burgers moeten wij in dit Huis bevestigen dat het onze gezamenlijke plicht is om in wederzijds respect eindelijk ervoor te zorgen dat we uitgebreide en correcte voorlichting geven. Te vaak is in onze respectievelijke lidstaten immers onvoldoende bekend wat het Parlement precies doet.</p>
      <p sl="it">Mijnheer de Voorzitter, staat u mij toe om niet alleen u en dit Parlement succes te wensen, maar ook collega Geremek namens mijn fractie welkom te heten en hem onze achting en vriendschap te betuigen. Voorts wil ik nogmaals wijzen op het voorbeeld dat hij gegeven heeft en nog steeds geeft aan ons allen en aan iedereen in Europa.</p>
    </intervention>
    <intervention id="2-027" speaker_id="1164" name="Bruno GOLLNISCH" is_mep="True" mode="spoken" nationality="France" birth_date="28-01-1950" birth_place="Neuilly-sur-Seine" p_group="Non" m_state="FR">
      <p sl="fr">Mijnheer de Voorzitter, na onze oprechte erkentelijkheid betuigd te hebben aan uw voorganger, de heer Cox, en overeenkomstig het gebruik en de hoffelijkheid in dit Parlement willen wij u op onze beurt van harte gelukwensen met het feit dat u gekozen bent.</p>
      <p sl="fr">Uiteraard hebben deze gelukwensen veeleer betrekking op u persoonlijk dan op de politieke gang van zaken, aangezien deze verkiezing toch vooral, zoals is gebleken, tamelijk symbolisch is geweest voor het feit dat de twee belangrijkste fracties in dit Parlement – ondanks hun, in feite vrij oppervlakkige, verschillen – twee handen op één buik zijn.</p>
      <p sl="fr">Evenals sommige eerdere sprekers, mijnheer de Voorzitter, spreken wij de hoop uit dat u zich sterk zult maken voor de rechten van alle afgevaardigden, met inbegrip van de afgevaardigden die thans tot minderheden behoren en die wellicht, zoals bij sommige minderheden in de geschiedenis gebeurd is, morgen de meerderheid zullen uitmaken. Daar zullen afgevaardigden bij zijn die net als hun kiezers uitgesproken afwijzend staan tegenover de wijze waarop onze instellingen zich op dit moment ontwikkelen – hetgeen hun volste recht is – en die de identiteit en de fundamentele vrijheden van hun eigen natie willen verdedigen. Daar zullen afgevaardigden bij zijn waarvan sommige vijandig gezinde regeringen – zoals ook het geval was in vorige zittingsperioden – het mandaat willen laten vervallen vanwege hun uitspraken of vanwege hun protest tegen het feit dat ze vervolgd worden. Daar zullen afgevaardigden bij zijn die niet zijn ingeschreven bij een fractie en die, hoewel ze veel talrijker zijn dan de leden van sommige fracties en niet minder dan acht of tien nationaliteiten vertegenwoordigen, tijdens hun werkvergaderingen over geen enkele tolk kunnen beschikken – bijvoorbeeld voor het Frans of het Engels – een vorm van discriminatie die in de vorige zittingsperiode door het Hof van Justitie in beginsel is goedgekeurd.</p>
      <p sl="fr">Kortom, mijnheer de Voorzitter, wij hopen dat u een Voorzitter zult zijn van alle afgevaardigden en dat u het principe hoog zult houden dat alle afgevaardigden in dit Parlement, ongeacht hun meningen, volwaardige afgevaardigden zijn.</p>
      <a text="(Applaus)"/>
    </intervention>
    <intervention id="2-028" speaker_id="28267" name="Josep BORRELL FONTELLES" is_mep="True" mode="spoken" nationality="Spain" birth_date="24-04-1947" birth_place="Pobla de Segur" p_group="Socialist Group in the European Parliament" m_state="ES">
      <p sl="nl">Mijnheer Gollnisch, u kunt erop vertrouwen dat ik dat zal doen.</p>
      <a text="(De vergadering wordt om 12.30 uur onderbroken en om 15.00 uur hervat)"/>
    </intervention>
  </section>
  <section id="creitem5" title="Verkiezing van de ondervoorzitters van het Europees Parlement">
    <intervention id="2-030" speaker_id="28267" name="Josep BORRELL FONTELLES" is_mep="True" mode="spoken" nationality="Spain" birth_date="24-04-1947" birth_place="Pobla de Segur" p_group="Socialist Group in the European Parliament" m_state="ES">
      <p sl="nl">Aan de orde is de verkiezing van de ondervoorzitters van het Europees Parlement .</p>
      <p sl="nl">Ik heb de volgende voordrachten ontvangen: de heer Cocilovo, de heer António Costa, de heer Friedrich, mevrouw Kaufmann, de heer McMillan-Scott, de heer Mauro, de heer Moscovici, de heer Onesta, de heer Onyszkiewicz, de heer Ouzký, mevrouw Roth-Behrendt, de heer Saryusz-Wolski, de heer Trakatellis en de heer Vidal-Quadras Roca. De kandidaten hebben mij meegedeeld dat zij hun kandidatuur aanvaarden en aangezien het aantal kandidaten niet hoger is dan het aantal te vervullen posten, stel ik voor de ondervoorzitters bij acclamatie te kiezen, overeenkomstig artikel 12, lid 1 van het Reglement.</p>
      <a text="(Levendig applaus)"/>
      <p sl="nl">Aldus verklaar ik de zojuist genoemde kandidaten te zijn gekozen als ondervoorzitters van het Europees Parlement en ik wens hen van harte geluk met hun verkiezing.</p>
      <p sl="nl">Wij zullen nu de rangorde van de ondervoorzitters bepalen.</p>
    </intervention>
    <intervention id="2-031" speaker_id="1264" name="Ingo FRIEDRICH" is_mep="True" mode="spoken" nationality="Germany" birth_date="24-01-1942" birth_place="Kutno" p_group="Group of the European People's Party (Christian Democrats) and European Democrats" m_state="DE">
      <p sl="de">Mijnheer de Voorzitter, ik heb een korte vraag. Is er een minimumaantal dat moet worden aangekruist voor een geldig stembiljet? Ik bedoel, moet er een minimumaantal namen worden aangekruist om ervoor te zorgen dat een stembiljet geldig is, of is bij ieder aangekruist aantal – 2, 3, 4 of 8 – het stembiljet altijd geldig?</p>
    </intervention>
    <intervention id="2-032" speaker_id="28267" name="Josep BORRELL FONTELLES" is_mep="True" mode="spoken" nationality="Spain" birth_date="24-04-1947" birth_place="Pobla de Segur" p_group="Socialist Group in the European Parliament" m_state="ES">
      <p sl="nl">Mijnheer Friedrich, er hoeft geen minimumaantal vakjes te worden aangekruist.</p>
    </intervention>
    <intervention id="2-033" speaker_id="4533" name="Neena GILL" is_mep="True" mode="spoken" nationality="United Kingdom" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Mijnheer de Voorzitter, het is teleurstellend dat we niet de kans krijgen iets van de kandidaat-ondervoorzitters te horen, hoewel het er nu precies genoeg zijn. Het zou goed zijn geweest om te weten wie de kandidaten waren. We moeten namelijk niet vergeten dat 50 procent van de afgevaardigden hier nieuw is en de mensen waarop men moet stemmen dus niet kent.</p>
      <a text="(Applaus)"/>
      <p sl="en">Het was in het belang van de transparante democratie geweest als wij vooraf te horen hadden kunnen krijgen wie deze mensen zijn, zodat we echt hadden kunnen kiezen en een rangorde hadden kunnen bepalen. De rol van de ondervoorzitters is immers niet slechts het ceremonieel voorzitten van debatten; zij vervullen tevens een belangrijke rol bij de besluitvorming in het Bureau. Een aantal van de kandidaten is erg nieuw. Ik stel voor dat de kandidaten zich in de toekomst in één minuut presenteren.</p>
      <p sl="en">Ik stel verder voor dat de Quaestoren iets mogen zeggen wanneer die morgen gekozen worden, aangezien dat de mensen zijn die de afgevaardigden dienen te vertegenwoordigen. Anders zouden we immers totaal niets te zeggen hebben over de mensen die wij kiezen.</p>
      <a text="(Applaus)"/>
      <p sl="en">Ten slotte moeten we de Quaestoren depolitiseren, zodat zij kunnen fungeren als echte vertegenwoordigers van de afgevaardigden.</p>
    </intervention>
    <intervention id="2-034" speaker_id="28267" name="Josep BORRELL FONTELLES" is_mep="True" mode="spoken" nationality="Spain" birth_date="24-04-1947" birth_place="Pobla de Segur" p_group="Socialist Group in the European Parliament" m_state="ES">
      <p sl="nl">Mevrouw Gill, ik stel uw voorstel op prijs, maar er is niemand die in dat verband om spreektijd heeft verzocht. Ik zal uw ideeën overbrengen aan de fracties zodat zij deze zaak in overweging kunnen nemen. We zijn nu echter al begonnen met de stemming en het is te laat om nog op uw verzoek in te gaan.</p>
      <p sl="nl">Wij gaan nu over tot de stemming .</p>
      <a text="(De vergadering wordt om 17.54 uur gesloten)"/>
    </intervention>
  </section>
</text>
