<?xml version='1.0' encoding='utf-8'?>
<text id="20080310.NL" lang="nl" date="2008-03-10" place="Straatsburg" edition="Uitgave PB">
  <section id="creitem1" title="1. Hervatting van de zitting">
    <intervention id="1-004" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Ik verklaar de zitting van het Europees Parlement, die op donderdag 21 februari 2008 werd onderbroken, te zijn hervat.</p>
    </intervention>
  </section>
  <section id="creitem2" title="2. Verklaring van de Voorzitter">
    <intervention id="1-006" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Verleden week is voor het eerst een soldaat om het leven gekomen bij een EU-operatie onder de vlag van het Europees Veiligheids- en defensiebeleid. Sergeant Gilles Polin, een Frans lid van de strijdkrachten van de Europese Unie (EUFOR), is in uitoefening van zijn dienst gesneuveld toen hij per ongeluk met zijn terreinwagen de grens tussen Tsjaad en Soedan passeerde. Een andere Franse soldaat raakte bij hetzelfde incident gewond.</p>
      <p sl="nl">Samen met de Soedanese overheid onderzoekt EUFOR op het moment hoe deze tragedie heeft kunnen plaatsvinden. Ik wil aan het gezin en alle verdere familieleden van de gestorven sergeant mijn hartelijke deelneming betuigen.</p>
      <p sl="nl">Ik wil het Huis eraan herinneren dat het doel van de EU-operatie in Tsjaad en de Centraal-Afrikaanse republiek de bescherming van de vluchtelingenkampen is, die als gevolg van het Darfur-conflict in de grensgebieden met Soedan zijn opgezet.</p>
    </intervention>
  </section>
  <section id="creitem3" title="3. Goedkeuring van de notulen van de vorige vergadering: zie notulen"/>
  <section id="creitem4" title="4. Verzoek om opheffing van de immuniteit: zie notulen"/>
  <section id="creitem5" title="5. Samenstelling commissies en delegaties: zie notulen"/>
  <section id="creitem6" title="6. Ondertekening van volgens de medebeslissingsprocedure aangenomen besluiten: zie notulen"/>
  <section id="creitem7" title="7. Ingekomen stukken: zie notulen"/>
  <section id="creitem8" title="8. Mondelinge vragen en schriftelijke verklaringen (indiening): zie notulen"/>
  <section id="creitem9" title="9. Vervallen schriftelijke verklaringen: zie notulen"/>
  <section id="creitem10" title="10. Kredietoverschrijvingen: zie notulen"/>
  <section id="creitem11" title="11. Verzoekschriften: zie notulen"/>
  <section id="creitem12" title="12. Van de Raad ontvangen verdragsteksten: zie notulen"/>
  <section id="creitem13" title="13. Aan de standpunten en resoluties van het Parlement gegeven gevolg: zie notulen"/>
  <section id="creitem14" title="14. Regeling van de werkzaamheden">
    <intervention id="1-019" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">De definitieve versie van de ontwerpagenda voor deze vergaderperiode, zoals opgesteld door de Conferentie van voorzitters tijdens de vergadering van donderdag 6 maart 2008, overeenkomstig de artikelen 130 en 131 van het Reglement is rondgedeeld. Hierop worden de volgende wijzigingen voorgesteld:</p>
      <p sl="nl">Maandag:</p>
      <p sl="nl">Geen wijzigingen.</p>
      <p sl="nl">Dinsdag:</p>
    </intervention>
    <intervention id="1-020" speaker_id="2295" name="Hannes SWOBODA" is_mep="True" mode="spoken" nationality="Austria" birth_date="10-11-1946" birth_place="Bad Deutsch Altenburg" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">Mijnheer de Voorzitter, ik kom naar voren om volgend verzoek te doen: op dinsdagmiddag zal er een discussie over het Lamfalussy-proces worden gehouden. Ik heb vernomen dat de heer McCreevy niet in staat zal zijn om hieraan deel te nemen. Wij moeten dit accepteren. De Commissie is een collegiaal orgaan, en iedere commissaris kan voor een andere commissaris inspringen. Ik heb groot respect voor mevrouw Fischer Boel als commissaris, maar zou het niet mogelijk zijn om in dit geval de heer Almunia te vragen, die vertrouwder is met het materiaal, om de Commissie te vertegenwoordigen?</p>
      <p sl="de">Mijnheer de Voorzitter, Ik geloof dat u ervan in kennis bent gesteld dat commissaris Frattini met ingang van 14 maart niet meer zijn dienst zal uitoefenen. We nemen een zekere ongelijkheid waar tussen het geval Frattini en dat van Louis Michel die ophield met het verrichten van zijn ambt op de dag dat hij kandidaat werd. Misschien, mijnheer de Voorzitter, kunt u de Commissie vragen of het ons erover kan inlichten waarom dit onderscheid is gemaakt en of zij ons kan verklaren waarom de desbetreffende commissaris in het ene geval ophield met het uitoefenen van zijn functie op de dag dat hij kandidaat werd, terwijl in het andere geval de commissaris zijn functie pas een week na zijn benoeming zal neerleggen. Dit is de vraag die ik namens mijn fractie stel.</p>
    </intervention>
    <intervention id="1-021" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Ik geloof dat er geen bezwaar tegen bestaat om aan het eerste verzoek te voldoen, namelijk dat commissaris Almunia de opvattingen van de Commissie in dat debat presenteert. Met de tweede vraag zullen we ons bezighouden.</p>
      <p sl="nl">Woensdag:</p>
      <p sl="nl">Geen wijzigingen.</p>
      <p sl="nl">Donderdag:</p>
      <p sl="nl">We hebben verschillende aanvragen voor de debatten over de schendingen van de mensenrechten.</p>
      <p sl="nl">De PPE-DE-Fractie heeft het tweede punt van orde over Afghanistan vervangen door een nieuw punt van orde over “Arrestatie van betogers na de presidentsverkiezingen in Rusland”.</p>
    </intervention>
    <intervention id="1-022" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, het gaat hier niet over de Russische verkiezingen op zich, maar dat direct na de Russische verkiezingen demonstraties door OMIN-milities werden onderdrukt en hierbij 50 mensen werden gearresteerd, waarvan het grootste gedeelte zich nog in hechtenis bevindt. Dit was afschuwelijk machtsvertoon en we zijn van mening dat het Parlement hierop onmiddellijk moet reageren.</p>
    </intervention>
    <intervention id="1-023" speaker_id="1911" name="Martin SCHULZ" is_mep="True" mode="spoken" nationality="Germany" birth_date="20-12-1955" birth_place="Hehlrath" p_group="Group of the Progressive Alliance of Socialists and Democrats in the European Parliament" m_state="DE">
      <p sl="de">Mijnheer de Voorzitter, wij hebben dit al in de Conferentie van voorzitters van afgelopen donderdag besproken. Ik geloof niet dat het zinvol is om deze vraag op zich staand te behandelen. In de nabije toekomst, in de aanloop naar de Top EU-Rusland, zullen we gelegenheid genoeg hebben om over de gehele stand van zaken in de betrekkingen tussen de EU en Rusland te debatteren. Dit punt van orde zou in dit debat kunnen worden opgenomen. Daarom hebben we de aanbeveling gedaan om dit thema niet op donderdagmiddag aan de orde te stellen, wanneer slechts 25 leden aanwezig zijn, maar het in het kader van het grote debat te behandelen dat we toch al van plan zijn om te voeren.</p>
      <p sl="de">De delegatie van het Parlement reist in de komende dagen naar Rusland. We zouden haar terugkomst moeten afwachten en horen wat de deelnemers te vertellen hebben.</p>
    </intervention>
    <intervention id="1-025" speaker_id="1018" name="Francis WURTZ" is_mep="True" mode="spoken" nationality="France" birth_date="03-01-1948" birth_place="Strasbourg" p_group="Confederal Group of the European United Left - Nordic Green Left" m_state="FR">
      <p sl="fr">Mijnheer de Voorzitter, wat er net is gebeurd en enkelen van mijn medeleden liet oplachen is zeer ernstig. Mijnheer Daul, we praten over een jongeman van 23 jaar die ter dood is veroordeeld vanwege het downloaden van een artikel over de rechten van de vrouw in de Islam. En dit in een land dat nauwe contacten met de Europese Unie onderhoudt, aangezien onze soldaten Afghanistan verdedigen, dat een nieuwe grondwet heeft die officieel de grondrechten en de vrijheid van meningsuiting verdedigt. Met één stem gesproken heeft u zojuist een verantwoordelijkheid op u genomen waarvan ik hoop het u niet ooit zeer zal spijten.</p>
      <a text="(Applaus)"/>
    </intervention>
    <intervention id="1-026" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Ik wil u het volgende voorstellen, mijnheer Wurtz: Ik heb over deze zaak al een brief aan de president van Afghanistan geschreven, en wanneer u hier allen mee instemt, zal ik nogmaals het initiatief hiertoe nemen en niet slechts uit mijn naam, maar ook uit naam van het gehele Huis. Ik ga ervan uit dat dit hetgeen is wat wij allemaal willen? In dit geval moeten wij deze zaak niet verder uitdiepen, mijnheer Cohn-Bendit, en zal ik een verder initiatief uit ons aller naam starten.</p>
      <p sl="nl">Ik zou werkelijk graag een debat willen vermijden. Wanneer de heer Schulz wenst te spreken, heeft de heer Cohn-Bendit het recht om als eerste het woord aan ons te richten.</p>
      <p sl="nl">Wenst de heer Cohn-Bendit te spreken? Dit is de correcte procedure, maar ik zal niemand een voorkeursbehandeling geven.</p>
      <p sl="nl">De heer Cohn-Bendit wil geen verklaring afleggen. Wil de heerSchulz zijn standpunt geven?</p>
    </intervention>
    <intervention id="1-027" speaker_id="1911" name="Martin SCHULZ" is_mep="True" mode="spoken" nationality="Germany" birth_date="20-12-1955" birth_place="Hehlrath" p_group="Group of the Progressive Alliance of Socialists and Democrats in the European Parliament" m_state="DE">
      <p sl="de">Mijnheer de Voorzitter, ik ben niet van plan om een verklaring af te leggen, ik wil alleen zeggen dat ik volledig achter de opvattingen van Francis Wurtz sta. Wat door ons tijdens de Conferentie van voorzitters besloten werd, gebeurde ook op basis van zijn zo-even weergegeven opvatting. Ik verzoek u dat we de gelegenheid te baat nemen, en dit als ordepunt op de agenda voor komende donderdag zetten.</p>
    </intervention>
    <intervention id="1-028" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">We hebben nu andere vraagstukken die we op de agenda kunnen zetten. Aangezien ik net een uitzondering voor de heer Schulz heb gemaakt, heeft de heer Posselt nog eens het woord, maar laat ons alstublieft deze discussie niet verder uitbreiden.</p>
    </intervention>
    <intervention id="1-029" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, Ik wil hetgeen de heren Schulz en Wurtz hebben gezegd uitdrukkelijk ondersteunen. Het ging ons niet om de verhindering van een ander thema door dit Huis, maar om het op de agenda zetten van het thema Rusland.</p>
      <p sl="de">Ik zou graag aan de voorzitters van de twee grootste fracties willen appelleren dat we terugkeren naar de oude regeling dat we tot aan vijf thema’s in behandeling kunnen nemen. De beperking tot drie thema’s was een fout, en de bron van de nu optredende moeilijkheden.</p>
    </intervention>
    <intervention id="1-030" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Ik moet nu de leden die nog niet op de hoogte zijn van de andere aanvragen voor opname in de agenda erover informeren dat een gezamenlijke aanvraag van de ALDE-Fractie en de GUE-Fractie op tafel ligt om een nieuw punt van orde op de agenda te zetten: de zaak van de Iraanse onderdaan Mehdi Kazemi. Ik ben van mening dat het hier ook om een zeer dringend geval gaat.</p>
      <p sl="nl">Verder heeft de PPE-DE-Fractie ook aangevraagd om het geval van aartsbisschop Paulos Faraj Rahho op de agenda te zetten.</p>
      <p sl="nl">Ik moet u inlichten over deze formele aanvragen. We kunnen er nu nog eens over stemmen of we het geval van de Afghaan op de agenda zetten, maar wanneer dit verzoek wordt gehonoreerd, zou dit de doodsteek betekenen voor de afstemming over de twee andere gevallen. Ik ben verplicht u hierop te wijzen.</p>
    </intervention>
    <intervention id="1-031" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, de heer Schulz verzocht dat dit geval als extra punt van orde op de agenda wordt gezet. Wanneer dat niet mogelijk is, moeten we jammer genoeg tegen dit verzoek stemmen. Wij zouden namelijk graag zowel de Iraakse bisschop op de agenda zetten, als ook het verzoek van de heer Schulz ondersteunen. Dat was wat hij zelf ook had voorgesteld.</p>
    </intervention>
    <intervention id="1-032" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">We hebben al twee punten van orde op de agenda. Een derde punt kan nog worden toegevoegd. Het kan dit geval zijn, maar het kan ook een van de twee andere gevallen zijn, die op tafel liggen. We zijn het over twee punten eens geworden en drie andere liggen voor ons op tafel. Volgens ons Reglement, kunnen we slechts drie punten op onze agenda zetten, wat betekent dat we zullen moeten kiezen tussen het geval in Afghanistan, de Iraanse zaak en de aartsbisschop. Dit artikel van het Reglement is bindend.</p>
      <p sl="nl">Dat is de reden waarom ik gevraagd heb of u het eens bent met de procedure dat eerst over het Afghaanse geval wordt afgestemd. Wanneer deze aanvraag met meerderheid wordt aangenomen, vallen de andere twee gevallen onder de tafel. Ik ben verplicht u naar behoren in te lichten over de procedurele gevolgen.</p>
    </intervention>
    <intervention id="1-033" speaker_id="2155" name="Sir Graham WATSON" is_mep="True" mode="spoken" nationality="United Kingdom" birth_date="23-03-1956" birth_place="Rothesay " p_group="Group of the Alliance of Liberals and Democrats for Europe" m_state="GB">
      <p sl="en">Mijnheer de Voorzitter, Ik zie de zin er niet van in om een van de gevallen voor de anderen af te stemmen, omdat ze allemaal verschillend zijn; het zijn allemaal gevallen die op zich verdienen om te worden behandeld. Mijn fractie heeft samen met de GUE/NGL-Fractie voorgesteld om een debat over de in doodsgevaar verkerende Iraanse homoseksueel te houden, en ik zou dit graag willen zien behandeld.</p>
      <p sl="en">Ik ben bang dat dit hetgeen is wat er gebeurd wanneer de fracties niet samenwerken en ermee beginnen niet volgens de regels te handelen. We hebben een duidelijk besluit over Rusland genomen tijdens de Conferentie van voorzitters van verleden week. Wanneer gedurende de samenwerking – en er wordt veel samengewerkt tussen de PPE-DE-Fractie en de PSE-Fractie – dit niet op een manier kan worden afgehandeld, zonder dat we in een bestuurschaos als hier belanden, dan geloof ik dat de twee fracties dit nog eens onder de loep zouden moeten nemen. Ik ben van mening dat u een redelijke manier moet vinden, mijnheer de Voorzitter, om deze drie thema’s gezamenlijk in behandeling te nemen.</p>
    </intervention>
    <intervention id="1-034" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Het is inderdaad een moeilijke zaak, omdat er slechts drie punten zijn toegestaan. Het zou echter ook mogelijk zijn om de zaken van de Afghaan en de Iraniër als één enkel punt te beschouwen: ‘Personen die met de dood bedreigd zijn’. Dit zou één geval onbehandeld laten, namelijk dat van de aartsbisschop, wat echter in een ander verband zou kunnen worden aangesproken. Dit zou, geloof ik, een verstandige aanpak zijn.</p>
    </intervention>
    <intervention id="1-035" speaker_id="2295" name="Hannes SWOBODA" is_mep="True" mode="spoken" nationality="Austria" birth_date="10-11-1946" birth_place="Bad Deutsch Altenburg" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">Mijnheer de Voorzitter, we zullen een uitzondering maken en dit voorstel ondersteunen. Ik wil ook tegen de heer Posselt zeggen dat de aanvraag van zijn Fractie uitdrukkelijk luidde ‘in plaats van Afghanistan’. Men moet nu niet achteraf proberen eromheen te praten, maar liever van te voren nadenken over de gevolgen van aanvragen, voordat men ze indient. Maar in dit geval, mijnheer de Voorzitter, kunnen wij uw compromis ondersteunen.</p>
    </intervention>
    <intervention id="1-036" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Ik zie hier geen tegenspraak, en in het geval van de aartsbisschop kunnen we een procedure over de Voorzitter van het Parlement kiezen die zich ook met gepaste aandacht over zijn geval zal ontfermen zodat we dit niet tot een punt van het actualiteitendebat dienen te maken.</p>
      <a text="(Het Parlement keurt het voorstel van de Voorzitter goed)"/>
      <a text="(De agenda wordt aldus vastgesteld)"/>
    </intervention>
  </section>
  <section id="creitem15" title="15. Situatie in Gaza">
    <intervention id="1-038" speaker_id="1253" name="Hans-Gert PÖTTERING" is_mep="True" mode="spoken" nationality="Germany" birth_date="15-09-1945" birth_place="Bersenbrück " p_group="Group of the European People's Party (Christian Democrats)" m_state="DE">
      <p sl="nl">Het volgende punt van orde is de verklaring van de Voorzitter over de situatie in Gaza. De leiders van de fracties zullen hun respectievelijke standpunten over dit vraagstuk weergeven. Ze hebben mij echter verzocht een verklaring af te leggen, en ik wil graag aan dit verzoek voldoen.</p>
      <p sl="nl">Gezien de escalatie in het Midden-Oosten bestond er een dringende behoefte om de huidige situatie nog eens op de agenda te zetten. Wij Europeanen vragen ons af wat we kunnen doen, hoe we op deze geweldsspiraal, die het Midden-Oosten voor onze ogen in vlammen doet opgaan, dienen te reageren.</p>
      <p sl="nl">Om het klip en klaar te zeggen: het enige antwoord hierop is het resolute doorgaan met en de nadrukkelijke versnelling van de vredesonderhandelingen tussen de Israëli's en de Palestijnen. Het door Annapolis in gang gekomen vredesproces mag niet door geweld en terrorisme kapot worden gemaakt. Als leden van het Europees Parlement moeten we alles wat in onze macht staat doen om dit te voorkomen!</p>
      <p sl="nl">De televisiebeelden van de conflictslachtoffers die ons dagelijks bereiken gaan door merg en been. Terwijl we verleden week nog medelijden en verontwaardiging voelden ten aanzien van de onschuldige Palestijnse burgers, waaronder vele kinderen, die hun leven in Gaza lieten door het overdreven gebruik van militair geweld, delen we sinds de afschuwelijke en moorddadige aanslag op een school in Jeruzalem de droefheid en de woede van de Israëlische bevolking.</p>
      <p sl="nl">Medegevoel is een goede deugd, ook in de politiek, maar medegevoel is niet genoeg. Medegevoel is geen vervanging voor politiek handelen. Draagkrachtige politieke oplossingen moeten op verstandige wijze op de grondslag van heldere principes worden gevonden. De bescherming van het menselijk leven en het respecteren van het volkenrecht zijn belichamingen van dergelijke principes en moeten daarom ook onze richtsnoeren zijn.</p>
      <p sl="nl">Namens het Europees Parlement veroordeel ik ten zeerste de door de Hamas en andere Palestijnse extremisten uitgevoerde gewelddaden. Namens het Europees Parlement vraag ik de regering van Israël om naar de stemmen binnen het land zelf en buiten zijn grenzen te luisteren, die eisen dat het op zijn woorden daden moet laten volgen ter bevordering van de vrede.</p>
      <p sl="nl">De Gazastrook is de zwarte Piet van het Nabije Oosten geworden. Voor veel mensen is zij afstotelijk, omdat de extremisten het hier voor het zeggen hebben. Velen willen er het liefst niets mee te maken hebben, om zo de Gazastrook van de rest van de wereld af te koppelen en te doen alsof het niet bestaat. Achter de muren die al bestaan, respectievelijk achter de muren die aan de grens met Egypte worden gebouwd, leven mensen, leven kinderen, vrouwen en mannen die een recht op een menswaardig bestaan hebben. En mensen laten zich niet voor altijd door muren opsluiten en afscheiden.</p>
      <p sl="nl">De mensen zijn bang. We kunnen in sterke mate meevoelen met de mensen in Sderot en Ashkelon die dagelijks moeten leven met de angst voor een nieuwe raketbeschieting. We nemen de veiligheid van Israël zeer serieus en we zullen deze veiligheid altijd verdedigen. Het Europees Parlement en ikzelf - gedurende mijn reis eind mei 2007 naar Israël en de Palestijnse gebieden, waaronder ook de Gazastrook – hebben deze boodschap ontelbare malen herhaalt. De raketbeschietingen op Israël uit de Gazastrook moeten ophouden. Dit soort van verzet is terrorisme en hier valt met ons niet over te praten.</p>
      <p sl="nl">Terwijl echter de emoties van de mensen door angst worden beheerst, is de dood onherroepelijk en niemand kan de honderden mensen terugbrengen die sinds de afsluiting van de Gazastrook op grond van de veiligheidsbehoeften van Israël werden geofferd. We moeten de evenredigheid en geschiktheid van deze aanpak in twijfel trekken. We moeten ons ook afvragen of het in overeenstemming met het volkenrecht is, wanneer de bevolking voor het extremisme van hun leiders moet lijden.</p>
      <p sl="nl">De Europese Unie is bezig de humanitaire nood te lenigen, maar haar prioriteit moet nu een grotere en langdurigere investering op politiek niveau zijn, zodat de financiële gulheid in de strategisch meest wenselijke richting wordt geleid.</p>
      <p sl="nl">Op de donorconferentie van verleden december in Parijs, waar het Europees Parlement ook vertegenwoordigd was, heeft de Europese Unie 540 miljoen euro voor 2008 toegezegd om het in Annapolis op gang gebrachte proces te ondersteunen. Het nieuwe financieringsmechanisme PEGASE is al in werking getreden.</p>
      <p sl="nl">Het Europees Parlement wil dat de Europese Unie het vredesproces vastbesloten ondersteunt en begeleidt. Als begrotingsautoriteit moeten we er echter op letten dat onze financiële verplichting niet aan zijn doel voorbijschiet. Alle partijen dienen te begrijpen dat de Europese Unie het niet kan tolereren wanneer militaire acties de resultaten van onze financiële solidariteit teniet doen.</p>
      <p sl="nl">Het Europees Parlement heeft besloten om als eerlijke bemiddelaar hard te werken voor een oplossing van het conflict in het Midden-Oosten. Onze nieuwe werkgroep inzake het Midden-Oosten zal hieraan zijn steentje bijdragen. Over twee weken zullen we samen met de Follow-up-groep van de donorconferentie van Parijs, die uit de Franse minister voor Buitenlandse Zaken Bernard Kouchner, de Noorweegse minister van Buitenlandse Zaken Jonas Gahr Støre, Commissaris Benita Ferrero-Waldner en de speciale afgevaardigde van het kwartet voor het Midden-Oosten Tony Blair bestaat, bespreken hoe het met de uitvoering van onze hulp ter plaatse is gesteld.</p>
      <p sl="nl">Wanneer de Europese Unie als eerlijke bemiddelaar wil optreden dient zij onpartijdig te zijn. Wanneer we echter de permanente diplomatieke worsteling voor ogen hebben die nodig is om de escalatie in Israël en Gaza op onpartijdige wijze te beschrijven, zijn we bezig te vergeten dat het de mensen en niet de woorden zijn die centraal moeten staan bij onze politiek. Hetgeen “Annapolisproces” wordt genoemd mag niet als een dekmantel worden gebruikt waarachter het nederzettingenbeleid overeind blijft en de Palestijnse gebieden met ontelbare veiligheidszones verder afgegrendeld blijven die de bewegingsvrijheid van de mensen beperken.</p>
      <p sl="nl">De situatie van de Palestijnse bevolking kan niet worden verbeterd wanneer ze zich niet vrij in Gaza en in de Westelijke Jordaanoever kunnen bewegen. Zonder bewegingsvrijheid is de stichting van een Palestijnse staat ondenkbaar. Veiligheid is meer dan alleen de militaire dimensie. Veiligheid kan niet worden bereikt zonder dat de mensen van Israël en Palestina elkaar erkennen en respecteren. Veiligheid begint met verzoening. Ook moet nu het begin worden gelegd voor een aanhoudende verzoening tussen de Palestijnen. De Hamas moet van houding veranderen en samen met de gematigde Palestijnen meewerken aan de vrede. Ik herhaal hier nog eens onze ondersteuning voor president Mahmud Abbas en minister-president Salam Fayyad.</p>
      <p sl="nl">Een van de sleutels voor het succes is een regeling voor de grensovergangen naar de Gazastrook, waarbij een snelle oplossing voor het grensoverschrijdend verkeer van de overgangen bij Karni en Rafah hoge prioriteit heeft. Op dit gebied heeft ook de Europese Unie een speciale verantwoordelijkheid.</p>
      <p sl="nl">Dames en heren, laat ons alles wat in onze macht staat doen om onze financiële verplichting gepaard te doen laten gaan van een consequent politiek handelen, zodat wij aan de vrede in het Midden-Oosten kunnen bijdragen en bovenal onze ondersteuning aan de mensen in het Nabije Oosten kunnen geven.</p>
      <a text="(Applaus)"/>
    </intervention>
    <intervention id="1-039" speaker_id="4342" name="Joseph DAUL" is_mep="True" mode="spoken" nationality="France" birth_date="13-04-1947" birth_place="Strasbourg" p_group="Group of the European People's Party (Christian Democrats)" m_state="FR">
      <p sl="fr">namens de PPE-DE-Fractie . – Mijnheer de Voorzitter, voorzitter van de Commissie, dames en heren, een paar maanden geleden, in Annapolis, hadden de Israëli's en de Palestijnen een droom: een droom van twee naties, elk in veiligheid levend in hun eigen staat met internationaal erkende grenzen, na decennia van conflict, rouwende families en tragedies. Op de conferentie een paar maanden geleden in Parijs was de internationale gemeenschap bereid om deze droom een steuntje in de rug te geven om zo ervoor te zorgen dat hij werkelijkheid wordt.</p>
      <p sl="fr">Europa, de belangrijkste internationale donor, gelooft in de vreedzame en veilige toekomst en doet er binnen het kwartet alles toe om de beide partijen te helpen bij het beëindigen van de vicieuze cirkel van geweld en het gebrek aan onderling begrip. Echter hebben een paar dagen van buitensporig militair machtsvertoon en gewapende provocatie tientallen Palestijnen in de Gazastrook en meerdere Israëlische soldaten in gewelddadige confrontaties het leven gekost. Alleen verleden donderdag heeft een Palestijn acht leerlingen van een beroemde religieuze school gedood en werd daarna zelf gedood. De kogels van de fanatici en de personen die zich door wraak, intolerantie en de afwijzing van anderen laten leiden hebben de zoektocht naar een dialoog, een compromis en de vrede zelfs nog moeilijker gemaakt.</p>
      <p sl="fr">De internationale gemeenschap en wij in Europa kunnen en mogen ons niet tot voorspreker van welke kant dan ook laten maken. Het is onze taak om de ondertekenaars van Annapolis met verstand te laten handelen, met andere woorden om ze rond de onderhandelingstafel te krijgen. De door mij geleide delegatie van de PPE-DE-Fractie een paar weken geleden naar Jeruzalem en Ramallah heeft mij drie lessen geleerd.</p>
      <p sl="fr">De eerste is de verwachting aan Europa in het Midden-Oosten: niet alleen aan een Europa dat het vredesproces financieel ondersteunt, alhoewel dit wezenlijk is, maar aan een Europa dat duidelijker aanwezig en politiek sterker is. We moeten meer ondernemen en deze handelingen moeten doeltreffender zijn.</p>
      <p sl="fr">De tweede les is dat we de gematigde partijen in Israël en Palestina moeten aanmoedigen en onze ondersteuning aan deze groepen moeten geven. De gevaarlijke weg die deze partijen hebben gekozen, de weg van de vrede, de dialoog en van de verantwoordelijkheid voor hun mensen, is verkiezingstechnisch gezien vaak niet in hun voordeel. Het zijn deze partijen en de gematigde personen die we zoveel mogelijk moeten aanmoedigen, omdat zij en zij alleen de sleutels naar een vreedzame en duurzame oplossing voor de regio in handen houden.</p>
      <p sl="fr">Ten derde moet Europa beide kanten laten begrijpen zij nooit zullen ontsnappen aan deze vicieuze cirkel van veiligheid, verdediging en geweld door het bouwen van muren, door het doden van mensen met raketten en door het vernederen van de andere kant. Nee, alleen wanneer het hun buren, vooral de jeugd, geoorloofd is om een toekomst op te bouwen, hun idealen te verwerkelijken, om zich in hun eigen land te ontwikkelen, alleen dan kan een kringloop ten goede worden bereikt en dienovereenkomstige resultaten opleveren.</p>
      <p sl="fr">Samen met mijn Fractie juich ik de oproepen toe van zowel de Israëlische als de Palestijnse leiders tot verder overleg volgens het stappenplan van Annapolis. Europa moet zijn politieke ondersteuning versterken. Ik benadruk, zijn politieke ondersteuning voor de gematigde groepen die aan de macht zijn. Dit is de enige uitweg en tijdens de kerkdienst van gisteren hoorden we een Palestijnse en een Joodse afgevaardigde om hetzelfde vragen, om vrede voor hun mensen.</p>
      <a text="(Applaus)"/>
    </intervention>
    <intervention id="1-040" speaker_id="1911" name="Martin SCHULZ" is_mep="True" mode="spoken" nationality="Germany" birth_date="20-12-1955" birth_place="Hehlrath" p_group="Group of the Progressive Alliance of Socialists and Democrats in the European Parliament" m_state="DE">
      <p sl="de">namens de PSE-Fractie . – Mijnheer de Voorzitter, dames en heren, wat de analyse van de situatie betreft kan ik niets aan uw opmerkingen en die van Joseph Daul toevoegen.</p>
      <p sl="de">Wij zijn het er allemaal over eens wat noodzakelijk is, en wij zijn allemaal met de huidige situatie vertrouwd. Ik heb daarom niet de behoefte om de reeks van vereisten uit het oogpunt van de Europese Unie te recapituleren of om iets over de rol van de EU zelf te herhalen. Ik moet echter benadrukken dat we niet stilzwijgend erover heen kunnen gaan wanneer binnen korte tijd dingen worden vernietigd die met door de Europese Unie ter beschikking gestelde middelen werden opgebouwd.</p>
      <p sl="de">Dit is allemaal al gezegd. Daarom wil ik er aandacht aan besteden wat we binnen de Socialistische Fractie op het moment in dit debat hebben te zeggen, en de volgende gedachte ter overpeinzing aanbieden: Wanneer het ons niet lukt om het afzien van geweld tot prioriteit te verheffen, zal er geen oplossing voor Gaza te vinden zijn en geen eind komen aan de geweldsspiraal die het Midden-Oosten al sinds decennia heeft geteisterd.</p>
      <p sl="de">Daarom moet vrij categorisch worden gezegd dat de afkeer van geweld – de aankondiging door beide kanten van hun voornemen om af te zien van machtsgebruik en om hun aandacht te bundelen op het bereiken van een onderhandelingsakkoord – geen uitvinding van dit Huis is, maar dat er verschillende pogingen in de laatste paar decennia aan voorafgingen – en Annapolis was in wezen niets anders dan een nieuwe aanloop – om een dialoog zonder geweld tot stand te brengen.</p>
      <p sl="de">Waarom mislukken deze pogingen steeds? De redenen zijn voor de hand liggend en ze moeten worden benoemd. Ze mislukken, omdat er aan beide kanten mensen zijn die er een interesse aan hebben dat de strijd en het prediken van geweld verder gaat. Aan de ene kant, vooral in terroristische kringen, zijn er degenen die de ontkenning van het bestaansrecht van Israël propageren en daarom uit principe voor het gebruik van geweld zijn. Terwijl aan de overzijde, binnen de democratische structuren van de staat Israël, wanneer een Israëlische regering bereid is tot onderhandelingen om naar vreedzame oplossingen te zoeken, dit gehele proces wordt gegijzeld door tactische parlementaire spelletjes.</p>
      <p sl="de">Dit is natuurlijk precies wat er op het moment weer gebeurd. De minister-president zegt in Annapolis dat hij wil onderhandelen en de leden van de Knesset en de ministers van zijn eigen regering leggen zijn onderhandelingsmandaat om voor ons allen herkenbare partijpolitieke redenen aan banden.</p>
      <p sl="de">Het lot van de mensen in Gaza en de zinloze blokkade die wanorde en ellende naar dat gebied heeft gebracht zijn het resultaat van het door de Hamas, die illegaal aan de macht is gekomen, ingenomen standpunt dat geweld het enige antwoord is. Dit moet duidelijk naar voren worden gehaald net zoals het feit dat de door hen aangenomen bevoegdheden er niet toe hebben geleid dat de radicale elementen in hun eigen rijen ertoe worden overgehaald om van geweld af te zien. Dit is de voedingsbodem voor al het uitgehouden leed van de burgerbevolking van de Gazastrook.</p>
      <p sl="de">Zo is aan de Israëlische kant het net zo sterk geworteld dat diegenen die elke voorwaartse stap pogen te saboteren, omdat zij hun eigen agenda volgen, er herhaaldelijk in slagen door middel van provocatie zelfs de minimaalste vooruitgang te ondergraven. Ik kan geen andere verklaring leveren voor verschijnselen zoals de aankondiging dat er verdergegaan wordt met de bouw van nederzettingen.</p>
      <p sl="de">Wie verliezen hier uiteindelijk bij? De vrouwen, de kinderen, weerloze mensen, vooral in de Gazastrook, maar natuurlijk ook de dicht bij de grens levende Israëli’s. Om tot een slotsom te komen van hetgeen we in ervaring gebracht hebben, wil ik zeggen dat de radicalen dit conflict nodig hebben om hun eigen bestaanrecht te rechtvaardigen. Dat is sinds decennia een onontkoombaar feit en deze chronische toestand is aan beide kanten overheersend. We moeten tegen de radicalen aan beide kanten zeggen dat zij hun doel nooit kunnen bereiken. Ze kunnen het geweld eeuwig voortzetten, maar ze zullen nooit hun politieke doeleinden bereiken, omdat politieke doeleinden nooit met geweld worden bereikt.</p>
      <p sl="de">Misschien is het daarom voor ons Europeanen zeer belangrijk om een paar worden van een Israëli ter harte te nemen, namelijk van Yitzhak Rabin. In 1995 stelde hij één van de meest wijze verklaringen op die ik ben tegengekomen: ‘we moeten het vredesproces nagaan alsof er geen terrorisme is en het terrorisme bestrijden alsof er geen vredesproces is’. Dat is de boodschap voor beide kanten. Zonder zo’n boodschap zal er geen vrede komen.</p>
      <a text="(Applaus)"/>
    </intervention>
    <intervention id="1-041" speaker_id="2155" name="Sir Graham WATSON" is_mep="True" mode="spoken" nationality="United Kingdom" birth_date="23-03-1956" birth_place="Rothesay " p_group="Group of the Alliance of Liberals and Democrats for Europe" m_state="GB">
      <p sl="en">namens de ALDE-Fractie . – Mijnheer de Voorzitter, de toestand in Gaza is vooral en allereerst een humanitaire ramp. Geen veroordeling door welke partij dan ook, hoe zwaar dan ook, zal deze ramp lenigen.</p>
      <p sl="en">Gaza stond sinds juni verleden jaar onder beleg. Anderhalf miljoen mensen zijn gevangen met hopeloos weinig water, elektriciteit, brandstoffen en rioolwaterzuivering. Twee jaar geleden, waren drie van de vijf inwoners van Gaza afhankelijk van VN-hulp; nu zijn het vier van de vijf inwoners. Zaken zijn bankroet gegaan, het is bijna onmogelijk om banen te vinden en de toestand is erger dan ooit sinds de Israëlische annexatie van het gebied in 1967. De Israëlische soldaat Gilad Shalit wordt sinds juni 2006 gevangen gehouden en ik geloof dat ongeveer 11 000 Palestijnen wegkwijnen in de Israëlische gevangenissen.</p>
      <p sl="en">Waarvoor de Europese Unie in deze het meest moet worden veroordeeld is dat we blind de strategie van de Amerikanen zijn gevolgd. Marc Otte, de speciale afgevaardigde van de Europese Unie, vertelde kort geleden tijdens een toespraak voor de delegatie van het Europees Parlement voor de betrekkingen met de Palestijnse Wetgevende Raad dat de Europese Unie qua strategie de VS volgt. Het klaarblijkelijke resultaat van deze houding is dat de door de Europese belastingbetaler gefinancierde Palestijnse infrastructuur regelmatig met Amerikaanse wapens door het Israëlische leger wordt vernietigd. Moeten we Europees geld op deze manier, onder deze omstandigheden gebruiken. Wanneer er ooit een behoefte aan een gemeenschappelijk Buitenlands en Veiligheidsbeleid was, dan hier!</p>
      <p sl="en">Mijn Fractie juicht de informele wapenstilstand toe die vandaag tegen de middag werd bereikt. We wensen Egypte veel succes bij zijn bemiddelingsgesprekken, maar we zijn ervan overtuigd dat de kringloop van geweld, die in het laatste geval tot 56 doden op 1 maart 2008 in Gaza leidde en tot acht doden in Jeruzalem op zaterdag, niet met geweld kan worden opengebroken.</p>
      <p sl="en">Opdat de vrede kan zegevieren is er overleg nodig. Annapolis beloofde vrede binnen tien maanden, maar velen van ons geloven dat Israël voor de zoveelste keer weer probeert om elke onderhandelingspartner de delegitimeren. De Hamas blijft met zijn raketbeschietingen bij zijn cynische houding, omdat ze weet dat de reactie dienovereenkomstig versterkt zal zijn.</p>
      <p sl="en">Wij veroordelen het geweld van alle kanten. Ja, Israël heeft een recht om zichzelf tegen lukrake aanvallen op burgers te verdedigen, maar het heeft als democratie ook de plicht om rechtvaardiger te zijn dan zijn beschikbare militaire middelen toelaten. Het lijkt erop alsof we verder weg komen van de twee-staten-oplossing – of het nu door de raketbeschietingen op Ashkelon is of door de net aangekondigde 530 nieuwe kolonistenhuizen in Givat Ze’ev, in de buurt van Ramallah.</p>
      <p sl="en">Het beleid van het Westen ging uit van drie veronderstellingen: nummer één, je kunt onmogelijk met de Hamas onderhandelen; nummer twee, Israël is de enige democratie in de regio en moet als een normale democratie worden behandeld en, nummer drie, de heer Abbas is de stem van de redelijke Palestijnen. Velen in mijn Fractie stellen deze drie veronderstellingen in vraag en geloven dat we nog eens dringend over ons beleid moeten nadenken om een toestand te bereiken waar deze gemeenschappen kunnen samenleven.</p>
    </intervention>
    <intervention id="1-042" speaker_id="2109" name="Brian CROWLEY" is_mep="True" mode="spoken" nationality="Ireland" birth_date="04-03-1964" birth_place="Dublin" p_group="European Conservatives and Reformists Group" m_state="IE">
      <p sl="en">namens de UEN-Fractie . – Mijnheer de Voorzitter, net zoals mijn collega’s ben ik het met het meeste eens wat de heren Daul, Schulz en Watson voor mij hebben gezegd. Waar het in feite om gaat – afgezien van de geopolitieke aard van het conflict of zelfs de historische aard van het conflict – is dat er elke dag onschuldige mensenlevens verloren gaan. Iedere dag verliezen families hun leden. Iedere dag sterft er een mens of raakt een mens gewond. Wij zijn ermee bezig de gematigde krachten verder en sterker uit elkaar te drijven.</p>
      <p sl="en">Wij mogen niet aan het “wie heeft er schuld?” spel deelnemen; we kunnen allemaal terugblikken op hetgeen er in Gaza de afgelopen maanden is gebeurt, waarvan de Israëlische overheden cynisch gebruik hebben gemaakt door de bevoorrading met water, stroom en voedsel aan de mensen te onderbreken, een letterlijke poging om de Palestijnen door honger tot overgave te dwingen. Maar dit is niet iets van de laatste tijd, dit is iets wat al sinds tientallen jaren gebeurt. Net zoals de even cynische reactie van de Hamas door raketten in gebieden te schieten en door het op wrede wijze ombrengen van acht mensen in een school.</p>
      <p sl="en">Maar zelfs wanneer we door kunnen gaan met het voortdurende veroordelen van de daden van de extremisten aan beide kanten, of het nu officiële terroristen of staatsterroristen of door de staat gesponsorde terroristen zijn, we kunnen er niet omheen dat hetgeen waar behoefte aan bestaat overleg is, waar behoefte aan bestaat begrip is, waar meer dan aan alles behoefte aan bestaat het respect voor het menselijk leven is. Een respecteren van de waarde van het leven van de enkeling. Alleen dan kunnen we werkelijk een manier vinden om de mensen bijeen te brengen. Omdat wij allen over een twee-staten-oplossing spreken, maar een twee-staten-oplossing die op twee levensvatbare staten baseert, niet op een lappendeken van kleine stukjes land tussen andere delen in, maar twee levensvatbare staten. Evenzo zullen deze twee staten worden erkend, wanneer hun leiders voor onderhandelingen en voor gesprekken worden erkend. Door het hier plaatvindende overleg kan er hopelijk een eerste stap naar de vrede worden gedaan met het nu afgekondigde staakt-het-vuren, met de beginnende gesprekken tussen president Abbas en minister-president Olmert en ook door onze wens om zoveel mogelijk hulp te geven.</p>
      <p sl="en">Ik keur het niet af dat Europa hulp verleent bij het bouwen van wegen en water- en stroomfabrieken voor de Palestijnse mensen die in alle windstreken werden verdeeld toen zij van hun eigen grond werden verdreven.</p>
      <p sl="en">Wij zijn er allemaal voor verantwoordelijk dat onze medemensen worden verzorgd en dat men zich om hen bekommert.</p>
    </intervention>
    <intervention id="1-043" speaker_id="1934" name="Daniel COHN-BENDIT" is_mep="True" mode="spoken" nationality="France" birth_date="04-04-1945" birth_place="Montauban" p_group="Group of the Greens/European Free Alliance - Co" m_state="FR">
      <p sl="de">namens de Verts/ALE-Fractie . – Mijnheer de Voorzitter, dames en heren, binnen twee minuten kan ik geen vredesplan ontwerpen, maar ik kan een paar dingen zeggen. Het wordt tijd dat we over ons woordgebruik nadenken, want er is geen dialoog nodig, maar onderhandelingen. Het begrip dialoog houdt niets in. Hier heerst oorlog en om een oorlog te beëindigen zijn onderhandelingen nodig. Dat is waar het om gaat!</p>
      <p sl="de">En hoe onderhandelt men? Graham Watson heeft gelijk: wanneer de Europese Unie een eigen strategie nastreeft – en niet de Amerikaanse strategie – dan moet ze het volgende doen: ten eerste met degenen die de macht in Gaza hebben – dat betekent met de Hamas – onderhandelen zodat ze hetgeen doen wat ze altijd hebben gezegd, namelijk een wapenstilstand organiseren. Daarna wordt er aan de andere kant georganiseerd dat er humanitaire hulp naar Gaza komt. Dat noemt men onderhandeling – jullie geven iets en wij zullen iets geven.</p>
      <p sl="de">Ten tweede moeten we de Israëli’s zeggen dat wanneer ze met de Palestijnen willen onderhandelen, ze één ding moeten doen: namelijk het beëindigen van iedere bouw van nederzettingen, en dit goed zichtbaar, anders zullen ze geen hulp van de Europese Unie meer ontvangen. Dat is wat ik onderhandeling noem. Ik ben in het bezit van de macht en probeer er gebruik van te maken. Anders is de hele zaak zinloos.</p>
      <p sl="de">Ik geloof in deze dialoog en we zullen deze dialoog voeren. Ik geloof in het bedrijven van politiek, dat wij onze onderhandelingspartners zeggen dat het zo niet verder kan gaan. Het koloniale beleid van Israël is een gevaar voor de staat Israël. Dat moeten we de Israëli’s vertellen. En de Palestijnen moeten we vertellen dat de laatste aanslag een gevaar voor de Palestijnen is en dat de aanslagen moeten ophouden.</p>
      <p sl="de">Wanneer de Europese Unie eindelijk de overstap van de dialoog naar politieke onderhandelingen maakt, waaronder ik ook het gebruik van machtsposities begrijp, dan heeft deze regio een mogelijkheid tot vooruitgang. Kort samengevat, de dialoog kan wachten, allereerst is de politiek aan de beurt!</p>
      <a text="(Applaus)"/>
    </intervention>
    <intervention id="1-044" speaker_id="1018" name="Francis WURTZ" is_mep="True" mode="spoken" nationality="France" birth_date="03-01-1948" birth_place="Strasbourg" p_group="Confederal Group of the European United Left - Nordic Green Left" m_state="FR">
      <p sl="fr">namens de GUE/NGL-Fractie . – Mijnheer de Voorzitter, hartelijk dank voor uw verklaring. We hadden net tot dit formele initiatief besloten nadat 110 Palestijnen door bomaanvallen op Gaza waren omgekomen toen 8 verdere slachtoffers, dit keer Israëli's, in Jeruzalem omkwamen. Bij elk voorval hebben we deze misdaden veroordeeld, maar ik ben het eens met de voorspreker dat iedereen kan begrijpen dat er meer nodig is voor de hoop om deze vicieuze cirkel voorgoed te doorbreken.</p>
      <p sl="fr">De Unie moet zo moedig zijn om niet alleen de misdaden aan beide kanten te veroordelen, maar ook de hoofdoorzaak van alle problemen aan te wijzen, de bezetting met zijn gruwelijke reeks van wreedheden en vernederingen, niet-eindigende bronnen van haat, vertwijfeling en de dorst naar wraak.</p>
      <p sl="fr">Er bestaat heden geen rechtvaardiging voor de verdergaande bezetting. Dit moet duidelijk worden gezegd en dienovereenkomstige conclusies moeten worden getrokken. Een bekende Israëlische strijdster voor de vrede, onze vriendin Nurit Peled, de winnares van de Sacharovprijs, heeft dat in alle duidelijkheid gezegd toen zij haar kind door een aanslag van een Palestijn verloor. Toen ze met de toenmalige minister-president, de heer Netanyahu, sprak, vertelde ze hem: 'U heeft mijn dochter omgebracht'. Dit 'U' verwijst niet alleen naar het individu maar naar een beleid dat zijn aanhangers hadden gevolgd en versterkt. Nu wordt dit 'de Gaza blokkade' genoemd en het gaat zelfs zo ver om aan de burgerbevolking het voedsel en de gezondheidszorg te onthouden. Meer algemeen wordt het ook beschreven door 'het afgrendelen van steden en dorpen in de westelijke Jordaanoever', 'invallen en bombardementen', 'gerichte dodingen en massale arrestaties', waaronder arrestaties van kinderen, 'verdere kolonisatie en bouw van de muur', 'de annexatie en het beleid van Jeruzalem als fait accompli ', enzovoorts. Het is de oorlog aan het verlengen die deze misdaden toepasselijk laat schijnen en straffeloosheid aan de daders verleent. Wanneer we de vredeskrachten aan beide kanten willen helpen, moet we het lef hebben om de waarheid te zeggen. We moeten de Unie oproepen om deze beslissende stap eindelijk te nemen.</p>
    </intervention>
    <intervention id="1-045" speaker_id="4507" name="Bas BELDER" is_mep="True" mode="spoken" nationality="Netherlands" birth_date="25-10-1946" birth_place="Ridderkerk" p_group="European Conservatives and Reformists Group" m_state="NL">
      <p sl="nl">namens de IND/DEM-Fractie . – Het is de primaire taak van elke staat om de veiligheid van zijn burgers te waarborgen, dit is geheel conform het internationaal recht. Dat verklaart en legaliseert het Israëlische optreden tegen de toenemende rakettenregen vanuit de Gazastrook. Deze Palestijnse raketdreiging dateert overigens al vanaf 2001. Zij is evenwel na de Israëlische terugtrekking uit Gaza in 2005 enorm toegenomen. Sindsdien is het aantal Palestijnse raketaanvallen op de Joodse staat met maar liefst 500 procent gestegen.</p>
      <p sl="nl">Voor het jaar 2006 hadden maandelijks zelden meer dan 50 raketaanvallen op Israëlisch grondgebied plaats. Begin 2008 zijn dat er inmiddels 50 per dag! Meer dan 250.000 Israëlische burgers zijn daarmee op dit ogenblik dagelijks blootgesteld aan Palestijnse raketten vanuit de Gazastrook. Het verwijt dat Israël op deze dodelijke dreiging met disproportioneel geweld reageert, negeert ten enen male de wrede tactiek van Hamas en andere Palestijnse terreurorganisaties om raketaanvallen vanaf bewoond gebied uit te voeren.</p>
      <p sl="nl">Eind februari berichtte de Nederlandse pers hierover uitvoerig onder de sprekende kop - een uitspraak van een Palestijn uit de Gazastrook - "Gelieve hier geen raketten op Israël af te vuren". En passant volgt Israël strikt legale standaarden voor militaire procedures. Een voorbeeld ter navolging, mijnheer de voorzitter, collega's, voor de Arabische wereld. Intussen kan Hamas, de dominantste machtsfactor in Gaza als lid van de zogenoemde as van destabilisatie in de regio, rekenen op substantiële steun van Iran, Syrië en Hezbollah. Een anonieme Hamascommandant onderstreepte dit gisteren nog eens ten overvloede tegenover de Sunday Times.</p>
      <p sl="nl">Wanneer Iran zijn Fajr-raketten naar Gaza weet te smokkelen, kan Hamas zelfs Tel Aviv bedreigen. Delen de Europese instellingen deze Israëlische zorg en zo ja, wat is dan de Europese strategie tegenover deze as van destabilisatie? Daar komt het, voor de stabilisering van het Midden-Oosten, voor enig vredesuitzicht, op aan.</p>
    </intervention>
    <intervention id="1-046" speaker_id="28512" name="Jim ALLISTER" is_mep="True" mode="spoken" nationality="United Kingdom" birth_date="02-04-1953" birth_place="Crossgar" p_group="Non" m_state="GB">
      <p sl="en">Mijnheer de Voorzitter, Ik kan mij aansluiten bij het betreuren van de gebeurtenissen onlangs in Gaza en het Midden-Oosten, en opmerkingen maken over hoe erg de humanitaire catastrofe daar is en hoe groot het leed voor alle betrokken kanten. Maar ik moet een verschil maken tussen de gearrangeerde, voortdurende, herhaaldelijke aanvallen op de staat Israël en het recht van deze staat om zichzelf te verdedigen. Het is een internationaal erkende staat. Het erkent en accepteert een twee-staten-oplossing voor het Midden-Oosten, en toch wordt zij voortdurend, vasthoudend en kwaadaardig onderworpen aan het meest afschuwelijke geweld van buiten zijn grenzen, vooral vanuit het door de Hamas geregeerde gebied.</p>
      <p sl="en">Ik wil mij daarom niet voor mijn zienswijze verontschuldigen, voor mijn mening dat Israël het recht heeft, zelfs de noodzakelijkheid heeft om zichzelf te verdedigen, ja zelfs tot het nemen van acties tegen degenen die zonder verstand en niet toegankelijk voor argumenten, nog niet eens tot de concessie in staat zijn om het bestaansrecht van Israël te accepteren.</p>
      <p sl="en">Er wordt tijdens dit debat en elders veel over een evenwichtige en onpartijdige aanpak gesproken. Het is geenszins onpartijdig om de politieke eisen van Gaza, hoe gerechtvaardigd zij ook mogen wezen, met de gemene en herhaaldelijke terroristische aanvallen op Israël te vergelijken, zoals door de aanval op de school nog weer eens werd bewezen. Het is geenszins onpartijdig om zich dubbelzinnig uit te laten over de weigering van Hamas om Israël te erkennen en daarna te eisen dat er geen muren mogen zijn, geen verdedigende handelingen door de staat mogen worden genomen die zelfs nog niet erkend is. Het is het resultaat van het gebrek aan erkenning voor het bestaansrecht van Israël dat zoveel moeilijkheden en oproer in het Midden-Oosten heeft veroorzaakt.</p>
    </intervention>
    <intervention id="1-048" speaker_id="4313" name="Martine ROURE" is_mep="True" mode="spoken" nationality="France" birth_date="28-09-1948" birth_place="Lyon" p_group="Socialist Group in the European Parliament" m_state="FR">
      <p sl="nl">Het debat is gesloten.</p>
    </intervention>
  </section>
  <section id="creitem16" title="16. Spreektijd van één minuut over kwesties van politiek belang">
    <intervention id="1-050" speaker_id="4313" name="Martine ROURE" is_mep="True" mode="spoken" nationality="France" birth_date="28-09-1948" birth_place="Lyon" p_group="Socialist Group in the European Parliament" m_state="FR">
      <p sl="nl">Aan de orde is de spreektijd van één minuut over kwesties van politiek belang.</p>
    </intervention>
    <intervention id="1-051" speaker_id="39316" name="Emmanouil ANGELAKAS" is_mep="True" mode="spoken" nationality="Greece" birth_date="26-11-1960" birth_place="Athina" p_group="Group of the European People's Party (Christian Democrats) and European Democrats" m_state="GR">
      <p sl="el">Mevrouw de Voorzitter, zoals u weet zijn de gesprekken tussen Griekenland en de vroegere Joegoslavische republiek Macedonië over de naam die laatstgenoemde in zijn betrekkingen met internationale organisaties zal gebruiken in een gevoelige fase getreden. De discussies vinden plaats in het kader van VN-besluiten. Tijdens zijn laatste bezoek aan Skopje op 27 februari heeft de Hoge Afgevaardigde voor het gemeenschappelijk Buitenlands en Veiligheidsbeleid, Javier Solana, erop gewezen dat Griekenland van plan is om van zijn vetorecht gebruik te maken wanneer dat land tot de NAVO wil toetreden zonder dat de zaak van de naam geregeld is. Hij gaf commentaren af die vreemd overkomen voor iemand die de Europese beginselen en waarden in ere houdt. Hij zei zelfs dat hij geen voorstander van het veto was.</p>
      <p sl="el">Aangezien Griekenland sinds 27 jaar een actief, volslagen lid van de EU is geweest, verzoeken wij dat de heer Solana zich van commentaren onthoudt die het onderhandelingsproces belemmeren tussen een lidstaat en een land dat lid wil worden van de NAVO en de EU. We dringen erop aan dat hij zich er bewust van is dat hij de lidstaten van de EU vertegenwoordigd en verzoeken hem om de gevoeligheden van deze lidstaten te respecteren en een bijdrage te leveren aan het oplossen van vraagstukken, daarbij de communautaire solidariteit aan de dag leggend die van hem verwacht wordt en die gezien zijn ambt zijn plicht is.</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-052" speaker_id="28921" name="Jaroslav ZVĚŘINA" is_mep="True" mode="spoken" nationality="Czechia" birth_date="18-12-1942" birth_place="Třebíč" p_group="Group of the European People's Party (Christian Democrats) and European Democrats" m_state="CZ">
      <p sl="cs">Ik wil slechts zeggen dat ik zeer verontrust ben over de houding van sommige politici van de Europese Unie en leden van dit Parlement ten opzichte van de onderhandelingen tussen de Tsjechische regering en de VS betreffende het visa waiver programma (het programma om af te zien van visa).</p>
      <p sl="cs">Alhoewel onze regering nog geen enkele bepaling van de Verdragen heeft overtreden, is zij onder kritiek en wordt haar de moraal voorgehouden en gepredikt. Dit ondanks dat de onderhandelingen plaatsvonden met een land dat per traditie een bevriende staat en bondgenoot van de Europese democratieën is geweest, en niet een vijandelijke of verdachte staat.</p>
      <p sl="cs">Sommige kritische commentaren zijn moeilijk uit te leggen aan de Tsjechische burgers die sinds jaren op het visa waiver programma van de Verenigde Staten hebben gewacht. Het staat degenen die het beeld van de Europese Unie bij de Tsjechen in diskrediet willen brengen vrij om door te gaan met hun ongevoelige handelingen.</p>
      <p sl="cs">Wij moeten allemaal proberen om in dit geval geen zinloze negatieve gevoelens op te wekken, omdat er geen redenen tot achterdocht zijn en de veiligheid van de Europese Unie niet in gevaar is.</p>
    </intervention>
    <intervention id="1-053" speaker_id="2309" name="Richard CORBETT" is_mep="True" mode="spoken" nationality="United Kingdom" birth_date="06-01-1955" birth_place="Southport" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Mevrouw de Voorzitter, Parma staat bekend voor zijn ham en de Champagne-regio voor zijn champagne, maar ik vraag mij af hoeveel collega’s er zich hier bewust van zijn dat Yorkshire bekend staat voor zijn rabarber. De rabarbertelers van Yorkshire hebben een aanvraag bij de Europese Commissie ingediend aan deze rabarber het predicaat van beschermde oorprongsstatus te geven, en ik wil er bij de Commissie op aandringen om dit verzoek in te willigen.</p>
      <p sl="en">Bijna negentig procent van de in kassen geteelde rabarber werd tot voor kort in Yorkshire geproduceerd; deze cijfers mogen gedaald zijn, maar de kwaliteit is er zeker niet minder op geworden. Het speciale klimaat van Yorkshire en de speciale door generaties van telers ontwikkelde teeltwijzen zorgen voor de bijzondere kwaliteit van deze rabarber, die geteeld wordt door het verplaatsen van de wortels naar donkere schuren, waarbij de donkerheid ervoor zorgt dat de stengels omhoog naar het licht groeien en hierdoor een zeer bijzondere kwaliteit leveren die door vele topchefs en de beste restaurants als een buitengewone lekkernij wordt beschouwd. Ik dring er bij de Commissie op aan dat zij aan de rabarbertelers deze status verleent.</p>
    </intervention>
    <intervention id="1-054" speaker_id="38420" name="Cristian-Silviu BUŞOI" is_mep="True" mode="spoken" nationality="Romania" birth_date="01-03-1978" birth_place="Drobeta Turnu-Severin" m_state="RO">
      <p sl="ro">De technische vooruitgang in de medische industrie zorgt er net zo als de door medische scholen geboekte vooruitgang voor dat het nu mogelijk is om bepaalde resultaten bij de behandeling van patiënten te bereiken die in het verleden onbereikbaar waren. Jammer genoeg zijn er nog altijd veel gevallen waar medische fouten, die hadden kunnen worden verhinderd, het leven van de mensen in gevaar brengen.</p>
      <p sl="ro">Medische fouten zijn in veel landen van de Europese Unie niet weg te denken. Dit verschijnsel treedt vooral op in veel van de landen die pas geleden tot de Europese Unie zijn toegetreden. De verantwoordelijkheid voor de organisatie van de gezondheidsdiensten ligt bij de lidstaten en elk land van de Europese Unie heeft zijn eigen wetgeving inzake medische fouten. Aangezien consumentenbescherming en patiëntenrechten belangrijke doelstellingen van de Europese Unie zijn, geloof ik desondanks dat we een aanpak op Europees niveau moeten hebben betreffende de informatieverstrekking aan patiënten alsmede betreffende de wetgeving inzake medische fouten binnen het gebied van de Europese Unie.</p>
    </intervention>
    <intervention id="1-055" speaker_id="28389" name="Zbigniew KUŹMIUK" is_mep="True" mode="spoken" nationality="Poland" birth_date="19-09-1956" birth_place="Komorowo" m_state="PL">
      <p sl="pl">Mevrouw de Voorzitter, De geschreven verklaring Nr. 88/2007 over het onderzoek naar het machtsmisbruik door grote supermarkten werd door 429 leden ondertekend en officieel aangenomen door het Europees Parlement.</p>
      <p sl="pl">In mei 2007 heeft het Poolse parlement een wet inzake de oprichting en het exploiteren van supermarkten uitgevaardigd die aan de in de verklaring uitgedrukte eisen beantwoordt. Met name verlangt de wet dat de lokale overheden op wier grondgebied de supermarkten zullen worden gevestigd ervoor zorgen dat een evenwichtige verhouding tussen de verschillende handelsvormen blijft bestaan en dat het beginsel van eerlijke concurrentie bij de uitoefening van handelsactiviteiten wordt gerespecteerd. De Europese Commissie heeft deze maatregelen in vraag gesteld en eist van de Poolse regering dat het deze maatregelen intrekt of dat zij een verwijzing van de zaak naar het Hof van Justitie tegemoet kan zien.</p>
      <p sl="pl">Ik zou willen, Mevrouw de Voorzitter, dat u de opmerkzaamheid van de Europese Commissie richt op deze in het oog springende tegenspraak tussen de verwachtingen van het Parlement en het handelen van de Commissie in deze zaak.</p>
    </intervention>
    <intervention id="1-056" speaker_id="28239" name="Milan HORÁČEK" is_mep="True" mode="spoken" nationality="Germany" birth_date="30-10-1946" birth_place="Ullersdorf Velké Losiny" p_group="Group of the Greens/European Free Alliance" m_state="DE">
      <p sl="de">Mevrouw de Voorzitter, verleden week vonden presidentsverkiezingen in Rusland plaats en het resultaat was net zo teleurstellend als we hadden kunnen verwachten. Dmitry Medvedev won en de democratie en de mensenrechten waren de verliezers.</p>
      <p sl="de">Drie dagen voor de verkiezingen had ik een vergadering met de afgevaardigden van mensenrechtenorganisaties in Moskou. Zij berichtten over de schandelijke belemmering van de oppositie tijdens de verkiezingscampagne en de intimidatie van onafhankelijke journalisten en mensenrechtenactivisten. De EU moet nu een zeer duidelijk signaal zenden dat het dit verdrag niet accepteert. De betrekkingen tussen de EU en Rusland moeten op een eerlijkere leest geschoeid zijn.</p>
      <p sl="de">Hetzelfde is van toepassing op de betrekkingen met China, met name omdat het vandaag 10 maart is, de datum waarop de volksopstand in Tibet tegen de bezetting van het land door de Volksrepubliek China brutaal op gewelddadige wijze uit elkaar werd geslagen.</p>
    </intervention>
    <intervention id="1-057" speaker_id="28514" name="Kyriacos TRIANTAPHYLLIDES" is_mep="True" mode="spoken" nationality="Cyprus" birth_date="03-09-1944" birth_place="Palaihori" p_group="Confederal Group of the European United Left - Nordic Green Left" m_state="CY">
      <p sl="el">Mevrouw de Voorzitter, wij hoorden zo-even het debat over Palestina. De humanitaire toestand in Gaza is erger dan in 1967. Op het moment zijn tachtig procent van de bevolking, met andere woorden ongeveer 1,1 miljoen mensen, afhankelijk van voedselhulp vergeleken met 63 procent in 2006. De werkeloosheid ligt bij 40 procent, volgens een verslag van Amnesty International. We zagen wat er verleden weekeinde in het gebied gebeurde: Er werden door beide kanten moorden gepleegd; er waren gevechtshandelingen, terwijl de Palestijnse bevolking op een betere toekomst wacht die er maar niet aan wil komen.</p>
      <p sl="el">Het is daarom de hoogste tijd voor de EU om zijn verantwoordelijkheden op zich te nemen en een beleid ten uitvoer te brengen dat op objectieve criteria baseert en niet door de grote broer Amerika wordt voorgeschreven.</p>
    </intervention>
    <intervention id="1-058" speaker_id="34254" name="Dimitar STOYANOV" is_mep="True" mode="spoken" nationality="Bulgaria" birth_date="17-05-1983" birth_place="Sofia" p_group="Non" m_state="BG">
      <p sl="bg">Gisteren was een herdenkingsdag in Bulgarije. 9 maart is de dag waarop Turkse terroristen 23 jaar geleden de wagon voor moeders met kinderen van de trein Sofia – Burgas opbliezen. Zeven mensen stierven, waaronder twee kinderen. Verdere negen werden zwaar gewond.</p>
      <p sl="bg">Heden is één van de personen die voor de deelneming aan de voorbereiding van deze afschuwelijke misdaad werd veroordeeld, Sabri Mehmedali, een partijfunctionaris van de beweging van rechten en vrijheden. Al sinds bijna twintig jaar zet deze beweging, een etnische partij die in strijd met de Bulgaarse grondwet is, op het terrein van de centrale en lokale overheden alle hefbomen in werking, niet alleen voor het gedogen, maar ook ter verspreiding van het islamitische fundamentalisme.</p>
      <p sl="bg">De beweging van rechten en vrijheden is de enige partij in Europa die een monument heeft opgericht ter herdenking van terroristen die zoals bewezen kinderen hebben omgebracht. Minder dan twee weken geleden werden negen mensen levendig verbrand in de slaapwagen van de trein Sofia – Kardam. Er zijn ernstige bewijzen die op brandstichting duiden aan de vooravond van de nationale feestdag op 3 maart. Verleden jaar, werden Bulgaarse jongelui op deze gedenkwaardige dag seksueel geïntimideerd door Turken in een land namens Bulgarije.</p>
      <p sl="bg">Het gevoel van straffeloosheid dat de regering bij de beweging van rechten en vrijheden teweeg heeft gebracht, spoort de Turken tot geweld aan.</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-059" speaker_id="28463" name="Frieda BREPOELS" is_mep="True" mode="spoken" nationality="Belgium" birth_date="07-05-1955" birth_place="Mopertingen" p_group="Group of the Greens/European Free Alliance" m_state="BE">
      <p sl="nl">Mag ik uw aandacht vragen voor de Wereldnierendag as. donderdag 13 maart. Uw weet dat chronische nieraandoeningen in Europa een stille epidemie vormen, omdat ze zich vaak zonder symptomen ontwikkelen. De ziekte is onbekend bij het merendeel van de burgers en door beleidsmakers wordt zij ook niet als prioriteit beschouwd. Naar schatting acht procent van de Europeanen wordt hiermee geconfronteerd en dit zal de komende tien jaar nog verdubbelen, als er geen actie wordt ondernomen.</p>
      <p sl="nl">Vorige week organiseerde de European Kidney Health Alliance en de World Kidney Day een symposium hierover met aansluitend een tentoonstelling en ook heb ik samen met een aantal collega's een MEP-groep opgericht. Ik doe hiermee een oproep aan alle collega's om dit initiatief te ondersteunen, omdat ik ervan overtuigd ben dat het Europees Parlement een belangrijke rol kan spelen in het aanmoedigen van de lidstaten om dringend actie te ondernemen om de omvang van het probleem te erkennen en de juiste strategie te bepalen.</p>
    </intervention>
    <intervention id="1-060" speaker_id="23808" name="Csaba Sándor TABAJDI" is_mep="True" mode="spoken" nationality="Hungary" birth_date="26-06-1952" birth_place="Kiskunfélegyháza" p_group="Group of the Progressive Alliance of Socialists and Democrats in the European Parliament" m_state="HU">
      <p sl="fr">Mevrouw de Voorzitter, twee wettelijk belangrijke documenten van de Raad van Europa zijn tien jaar oud: het Europees kaderverdrag ter bescherming van nationale minderheden en het Europees Handvest voor regionale talen of talen van minderheden. Overeenkomstig de criteria van Kopenhagen zijn deze twee documenten voor de nieuwe lidstaten dé criteria voor het lidmaatschap van de Europese Unie. Ik zou er bij de desbetreffende landen die deze twee wettelijk belangrijke documenten nog niet hebben ondertekend of geratificeerd op aan willen dringen om dit te doen. Volgens de criteria van Kopenhagen kunnen Frankrijk, België, Griekenland en Luxemburg geen leden van de Europese Unie zijn. Deze Europese documenten moeten worden geïntegreerd, zodat de Europese Unie ten opzichte van Kosovo en de nieuwe lidstaten de geloofwaardigheid zou hebben om te vragen..</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-061" speaker_id="4740" name="Marco CAPPATO" is_mep="True" mode="spoken" nationality="Italy" birth_date="25-05-1971" birth_place="Milano" p_group="Group of the Alliance of Liberals and Democrats for Europe" m_state="IT">
      <p sl="it">Mevrouw de Voorzitter, dames en heren, met zijn honger- en dorststaking die hij momenteel houdt, heeft onze collega Marco Pannella de eerste grote ‘World Satyagraha for Peace’ ingeluid. Satyagraha is een geweldloze collectieve handeling. Het is een handeling waarover ik de collega’s graag schriftelijk wil informeren, om tot het respect voor het gesproken democratische woord op te roepen, en het is niet alleen symbolisch ten aanzien van de toestand in Italië.</p>
      <p sl="it">Ik wil er ook aan herinneren dat vandaag de 49e verjaardag van de Tibetaanse volksopstand tegen de Chinese onderdrukking is en onze gelukwensen uitspreken aan de Dalai Lama en de tienduizenden marcherende mensen in Dharamsala, waaronder ook de leiders van de radicale partij Sergio d'Elia, Matteo Mecacci en Marco Perduca. Wij hebben net vernomen dat de Indiase politie stappen onderneemt om de mars te verhinderen, en ook vanwege deze omstandigheden wensen we hen veel geluk.</p>
    </intervention>
    <intervention id="1-062" speaker_id="28355" name="Mieczysław Edmund JANOWSKI" is_mep="True" mode="spoken" nationality="Poland" birth_date="16-11-1947" birth_place="Zduńska Wola" p_group="Union for Europe of the Nations Group" m_state="PL">
      <p sl="pl">Mevrouw de Voorzitter, een pas verschenen belangrijk verslag over de armoede onder kinderen in Europa toonde aan dat bijna negentien procent van onze kinderen beneden de armoedegrens leeft, die volgens de definitie bij zestig procent van het gemiddelde inkomen per hoofd in het betreffende land ligt. Er zijn landen waar het cijfer hoger ligt. Jammer genoeg is Polen één van deze landen.</p>
      <p sl="pl">Ik juich daarom het voornemen van de Europese Commissie toe om een voorstel in te dienen voor een specifiek programma ter bestrijding van armoede onder kinderen. Wij zijn ons bewust van de demografische toestand in de Europese Unie. Onze gezinnen hebben op vele manieren hulp nodig, en met name arme gezinnen hebben hulp nodig. Wat moeten we bijvoorbeeld denken van het hoge BTW-percentage op kinderkleding? – tussen 7 en 22 procent in Polen? In sommige landen zoals het Verenigd Koninkrijk en Ierland, die zeker niet tot de armste behoren, ligt het BTW-percentage bij nul en in andere landen zoals Luxemburg is het erg laag – slechts drie procent.</p>
      <p sl="pl">De regeringen van deze landen zijn zeer vooruitziend geweest, maar er is veel schijnheiligheid in deze zaak. Ik roep het Europees Parlement tot handeling op om de BTW-richtlijn inzake de kinderkleding en –schoenen te veranderen.</p>
    </intervention>
    <intervention id="1-063" speaker_id="4466" name="Ilda FIGUEIREDO" is_mep="True" mode="spoken" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">Mevrouw de Voorzitter, A Voz do Operário , een educatieve en liefdadige instelling, werd op 13 februari 1883 in Lissabon opgericht en heeft sinds 125 jaren onophoudelijk op de gebieden van het onderwijs, de cultuur, het partnerschap en de sociale ondersteuning gewerkt, wat ik toejuich. Dit al lang bestaande werk wordt voortgezet door twee scholen die pogen honderden kinderen van de nodige vaardigheden te voorzien die hun in staat stellen zich te ontwikkelen, die voor hun de voorwaarden scheppen om zich op een kritische en volhardende manier aan hun sociale omgeving aan te passen, op basis van de beginselen van rechtvaardigheid en solidariteit.</p>
      <p sl="pt">Deze gedreven en erkende bezigheid gaat tot op de dag van vandaag verder, ondanks de actuele moeilijkheden van de instelling vanwege gebrek aan overheidssteun, omdat de minister voor onderwijs zijn verplichtingen niet nakomt. En dit is hetzelfde ministerie dat op de rechten van de leraren trapt, wat tot de grootste demonstratie van onderwijzers in Portugal leidde – de ‘Mars der verontwaardiging’ – met 100 000 leraren, vooral …</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-064" speaker_id="28117" name="Jim HIGGINS" is_mep="True" mode="spoken" nationality="Ireland" birth_date="04-05-1945" birth_place="Ballyhaunis" p_group="Group of the European People's Party (Christian Democrats)" m_state="IE">
      <p sl="ga">Mijnheer de Voorzitter, gezien de toename van het aantal door de rechtbanken in de verschillende lidstaten veroordeelde zedendelinquenten, hebben een aantal landen nu een zedendelinquentenregister in werking. Wanneer een zedendelinquent wordt vrijgelaten wordt de politie van zijn woonplaats geïnformeerd. Als hij bijvoorbeeld in de buurt van een school of jeugdhonk woont moeten de politie en het publiek deze informatie ontvangen.</p>
      <p sl="ga">Vele delinquenten recidiveren, vooral degenen die tijdens hun verblijf in de gevangenis niet therapeutisch zijn behandeld. Er staat hun echter niets in de weg om dezelfde misdrijven in een ander land te begaan. Daarom is het duidelijk dat een Europese gegevensbank noodzakelijk is om internationale samenwerking te garanderen en dit probleem uit de wereld te helpen.</p>
    </intervention>
    <intervention id="1-065" speaker_id="34232" name="Kristian VIGENIN" is_mep="True" mode="spoken" nationality="Bulgaria" birth_date="12-06-1975" birth_place="Sofia" p_group="Group of the Progressive Alliance of Socialists and Democrats in the European Parliament" m_state="BG">
      <p sl="en">Mevrouw de Voorzitter, ik wil uw aandacht vestigen op een zaak die zowel van wezenlijk belang is voor het correcte functioneren van ons Parlement als ook voor ons politieke gewicht, zowel individueel als collectief gezien. Ik heb zeer veel respect voor onze tolken en vertalers en hun moeilijke taak. Velen van hen zijn zeer professioneel en met toewijding bij de zaak. Ik wil echter onderstrepen dat slechte vertalingen tot misverstanden leiden, zowel tussen de leden van het Parlement als ook tussen ons en de burgers.</p>
      <p sl="en">Wanneer ik in de plenaire vergadering spreek, poog ik zoveel mogelijk Bulgaars te spreken. Ik heb het recht hiertoe en het maakt deel uit van de verscheidenheid van de EU en de meertaligheid. Ik gebruik simpele zinnen en dien de geschreven tekst van tevoren in, zodat ik er zeker van kan zijn dat mijn boodschap overkomt. Tot mijn verrassing merkte ik recentelijk dat tussen één derde tot meer dan de helft van al mijn toespraken simpelweg verdwijnt in de Engelse versie, om nog maar te zwijgen van andere talen die in kleinere landen worden gesproken.</p>
      <p sl="en">Ik geloof dat ik het woord tot alle burgers richt. Ik verwacht door alle burgers van de EU te worden begrepen en ik kan het niet accepteren dat technische kwesties dit verhinderen. Ik vraag het Voorzitterschap van het Parlement vriendelijk om de noodzakelijke maatregelen te nemen om de kwaliteit van de vertalingen te verbeteren.</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-066" speaker_id="39717" name="Ramona Nicole MĂNESCU" is_mep="True" mode="spoken" nationality="Romania" birth_date="06-12-1972" birth_place="Constanţa" p_group="Group of the European People's Party (Christian Democrats)" m_state="RO">
      <p sl="ro">Gedurende de laatste maanden werd de pers ingelicht over gewelddadige gebeurtenissen van racistische en xenofobische aard tegen Roemeense kinderen in Italië. Op twee gevallen is de publieke opinie opmerkzaam geworden: een 13jarige jongen in Civitavecchia, bij Rome, die in het crisiscentrum werd opgenomen nadat hij door een Italiaanse vriend in elkaar was geslagen; in het tweede geval zijn de discriminatie en stigmatisering zelfs nog duidelijker, waarbij het er om ging dat een Roemeense moeder erom gevraagd werd de naam van haar zoon te veranderen. Het kind wil geen Roemeen meer zijn of iets over Roemenië horen. De reden voor dit gedrag is dat de jongen voortdurend uitgescholden werd omdat hij een Roemeen is, ondanks dat hij Italiaans spreekt en goed in de maatschappij geïntegreerd is. Geachte Voorzitter, daarom vraag ik mij af of al deze uitingen van vreemdenhaat die Roemeense kinderen betreffen het resultaat van een mediacampagne tegen de Roemenen zijn; In samenhang met de grondbeginselen …</p>
    </intervention>
    <intervention id="1-067" speaker_id="28391" name="Zdzisław Zbigniew PODKAŃSKI" is_mep="True" mode="spoken" nationality="Poland" birth_date="18-10-1949" birth_place="Guzówka" p_group="Group of the European People's Party (Christian Democrats) and European Democrats" m_state="PL">
      <p sl="pl">Mevrouw de Voorzitter, op het moment worden meningen binnen de Europese Unie geronseld voor veranderingen van de richtlijn inzake voor menselijke voeding bestemde vruchtensappen en bepaalde soortgelijke producten, 2001/112/EG. De machtige lobby van de citroenzuurproducenten wil het wettelijk mogelijk maken om het zuurgehalte van vruchtensappen en hun ingrediënten, ook van appelsap, door het toevoegen van citroenzuur, citroensap en limoenensap te verhogen.</p>
      <p sl="pl">Zo’n mogelijkheid zou in overtreding zijn met het principe van eerlijke concurrentie en de Europese vruchtensappen wegvegen, waaronder ook de appelsap. Het blijft daarom de vraag waarom de overheden van de EU zo vaak zwichten voor de druk van lobby’s en in het geval van een verdere overgave, welke maatregelen zullen worden genomen om de producenten van appels en appelconserven te beschermen?</p>
      <p sl="pl">Ik wil u eraan herinneren dat het Europees Parlement bij de stemming over de hervorming van de fruit- en groentemarkt een amendement van de groep van de Poolse parlementsleden heeft ingediend dat erop gericht was om beschermingsmaatregelen in te voeren voor appelen. Gezien deze omstandigheden zou het aannemen van het voorstel ter goedkeuring van het extra aanzuren met citroenzuur van vruchtensappen, ook van appelsap, een enorme onrechtvaardigheid zijn en een klap voor de Europese fruitteeltsector.</p>
    </intervention>
    <intervention id="1-068" speaker_id="39720" name="Nicodim BULZESC" is_mep="True" mode="spoken" nationality="Romania" birth_date="22-01-1955" birth_place="Vața de Jos" p_group="Group of the European People's Party (Christian Democrats) and European Democrats" m_state="RO">
      <p sl="en">Mevrouw de Voorzitter, overeenkomstig de opgaven van het ontwikkelingssamenwerkingsbeleid van de EU voor de nieuwe lidstaten zal ik het over de nationale onderwijsstrategie in Roemenië hebben.</p>
      <p sl="en">Zelfs voor de integratie van mijn land in de EU, was de nationale onderwijsstrategie in Roemenië gericht op het in overeenstemming brengen van het onderwijssysteem met bestaande systemen in andere landen van de EU. Daarom begonnen wij in 2004 met de hervormingen volgens Bologna, en vanaf 2005-2006 is een driejarige opleidingsstructuur in werking getreden. Actuele onderzoeken tonen aan dat het Europees systeem voor de overdracht van studiepunten (ECTS) nu volledig wordt geaccepteerd. Voor de toekomst zijn wij van plan het omzetten van de hervormingen volgens Bologna tot een succesvol einde te brengen, om de Roemeense studenten aan te moedigen tot het studeren in het buitenland en buitenlandse studenten tot het studeren in Roemenië, en ervoor te zorgen dat de behaalde diploma’s in overeenstemming zijn met de behoeften van de arbeidsmarkt in Europa.</p>
    </intervention>
    <intervention id="1-069" speaker_id="28421" name="Marianne MIKKO" is_mep="True" mode="spoken" nationality="Estonia" birth_date="26-09-1961" birth_place="Võru" p_group="Socialist Group in the European Parliament" m_state="EE">
      <p sl="et">Collega’s, Wit-Rusland is een schandvlek op de kaart van Europa. De daar heersende omstandigheden verschillen niet van het leven achter het ijzeren gordijn dat vele collega’s in dit Huis nog persoonlijk hebben ervaren.</p>
      <p sl="et">Ik herinner het verlangen naar vrijheid dat de meeste Estlanders hebben gehad; en de Finse radio en televisie hielpen er in Noord-Estland bij om dit verlangen te koesteren, samen met de zenders Radio Free Europe en Voice of America. Alle Wit-Russen hebben zo’n soort venster op de wereld nodig.</p>
      <p sl="et">Op 10 december, de dag van de mensenrechten, begon de televisiesatelliet Belsat in Polen uit te zenden, met als opgave: het tot een burgergemeenschap maken van Wit-Rusland. De belangrijkste partners van het televisiestation zijn de voor de democratie strijdende Wit-Russische journalisten. De tien procent Wit-Russen die over satellietschotels beschikken kunnen op het moment de uitzendingen zien.</p>
      <p sl="et">Het televisiestation wordt ondersteund door Polen, Ierland, Litouwen, Tsjechië en de VS. Goede televisie, beste vrienden, kan niet op goedkope wijze tot stand komen. Daarom vraag ik zowel de Europese Commissie en alle lidstaten om financiële ondersteuning voor Belsat. Ik zie het voor ons democratieën als heilige plicht aan.</p>
    </intervention>
    <intervention id="1-070" speaker_id="23881" name="Marios MATSAKIS" is_mep="True" mode="spoken" nationality="Cyprus" birth_date="02-08-1954" birth_place="Lemesos" p_group="Group of the Alliance of Liberals and Democrats for Europe" m_state="CY">
      <p sl="en">Mevrouw de Voorzitter, een paar dagen geleden werden er presidentiële verkiezingen in Cyprus gehouden. De kiezers uitten zowel door de verkiezing van een gematigde politicus, de heer Christofias, als ook door het aan de kant zetten van de heer Papadopoulos die door velen als een hardliner en nationalist werd beschouwd, hun wens voor een snelle oplossing van het Cypriotisch probleem. Deze belangrijke verandering is er een verder bewijs voor dat de Griekse Cyprioten werkelijk een oplossing willen voor het al lang durende conflict met de Turkse Cyprioten en Turkije, dat veertig procent van het eiland bezet houdt.</p>
      <p sl="en">De Griekse Cyprioten hebben een zeer dappere zet gedaan door voor matiging en compromis te kiezen, maar om werkelijk vooruitgang te boeken moet Turkije nu evenredig antwoorden met een soortgelijk teken van goedwilligheid, zoals de teruggave van de spookstad Famagusta aan zijn rechtmatige inwoners en de terugtrekking van een aanzienlijk deel van de Turkse bezettingstroepen van het eiland.</p>
    </intervention>
    <intervention id="1-071" speaker_id="28113" name="Eoin RYAN" is_mep="True" mode="spoken" nationality="Ireland" birth_date="24-02-1953" birth_place="Dublin" p_group="Union for Europe of the Nations Group" m_state="IE">
      <p sl="en">Mevrouw de Voorzitter, Ik wil het debat over het Verdrag aanspreken dat op het moment in Ierland plaatsvindt.</p>
      <p sl="en">Ik vind het werkelijk ongehoord dat Sinn Féin en zijn leider Gerry Adams in dit debat beweren dat wanneer men ‘voor’ het Verdrag stemt, dit betekent dat Ierland aan de NAVO zal deelnemen en zijn neutraliteit zal verliezen.</p>
      <p sl="en">Niets is minder waar. Er is een drievoudige beveiliging die ervoor zorgt dat dit niet kan gebeuren. Ze hebben hetzelfde beweerd tijdens de Verdragen van Maastricht, Amsterdam en Nice en het is bij al deze gelegenheden ten allen tijde gelogenstraft.</p>
      <p sl="en">Ze waren sinds 1972 tegen elk verdrag, toch eisen ze voor zich op voor Europa te zijn. Als je ‘voor’ iets bent, dan ben je er niet elke keer tegen. Pas geleden, bij zijn toespraak voor de Ard-Fheis, bracht Gerry Adams niet de 1,65 miljard Euro ter sprake die de EU in het vredesproces op het Ierse eiland heeft gestoken. Ik ben van mening dat het niet meer dan redelijk is dat iemand die zegt dat hij voor Europa is erkenning toont voor het werk dat de Unie ter verbetering van het vredesproces op het Ierse eiland op zich heeft genomen.</p>
      <p sl="en">Wanneer je voor Europa bent, dan bewijs dat je voor Europa bent en dan vertel je geen schandelijke beschuldigingen over dit Verdrag die niet waar zijn.</p>
    </intervention>
    <intervention id="1-072" speaker_id="23816" name="András GYÜRK" is_mep="True" mode="spoken" nationality="Hungary" m_state="HU">
      <p sl="hu">Dank u voor de mogelijkheid tot spreken, Mevrouw de Voorzitter. Dames en heren, gedurende de laatste paar dagen hebben twee gebeurtenissen onze aandacht op de noodzaak van een gemeenschappelijk Europees energiebeleid gevestigd. Ten eerste heeft Rusland weer eens de hoeveelheid gas die het aan de Oekraïne levert aanzienlijk teruggedraaid, waardoor de veiligheid van de energiebevoorrading van Europa ernstig in gevaar komt. Ten tweede hebben Gazprom en de Hongaarse regering een akkoord bereikt over het Hongaarse deel van het South Stream pijpleidingsproject, een akkoord dat niet in overeenstemming is met de huidige bepalingen van de Europese Unie. De les die wij uit deze twee gebeurtenissen moeten leren is dat alhoewel Rusland steeds minder als partner inzake energie kan worden beschouwd, de afhankelijkheid van de Europese Unie van Rusland alsmaar groter wordt. Deze afhankelijkheid zal tot een verslechtering van veiligheid van de energielevering leiden en uiteindelijk tot een verhoging van de prijzen. Om te verhinderen dat dit gebeurt en om ervoor te zorgen dat we aan de Europese consumenten een zekere levering tegen een redelijke prijs kunnen garanderen, moet Europa met één stem spreken. Het is nog niet te laat voor het versterken van de grondvesten van een gemeenschappelijk Europees energiebeleid op basis van solidariteit. Dank u wel.</p>
    </intervention>
    <intervention id="1-073" speaker_id="28132" name="Richard ASHWORTH" is_mep="True" mode="spoken" nationality="United Kingdom" birth_date="17-09-1947" birth_place="Folkestone" p_group="European Conservatives and Reformists Group" m_state="GB">
      <p sl="en">Mevrouw de Voorzitter, ik sta hier om uw aandacht te vestigen op de in het Zuidwesten van Engeland optredende problemen als gevolg van een staking bij de Franse scheepvaartmaatschappijen over het Kanaal op de Route Dover naar Calais. Al sinds vele jaren is deze wezenlijke verbinding in het trans-Europese netwerk een ondoelmatig knelpunt geweest. Dit is misschien begrijpelijk wanneer dat door slecht weer of technische problemen wordt veroorzaakt, maar in dit geval – nu al meer dan twee weken – wordt de gehele economie van deze regio het onschuldige slachtoffer van dit arbeidsconflict.</p>
      <p sl="en">Ik vraag aan het Voorzitterschap om de Europese Commissie en de twee desbetreffende regeringen ertoe te brengen ervoor te zorgen dat de bewegingsvrijheid van goederen en mensen in de gehele Europese Unie oprecht wordt gehandhaafd. Ik vraag ook dat ze op lange termijn druk uitoefenen zodat het dringender wordt om langdurige oplossingen voor dit probleem te vinden, dat zoveel narigheid in onze regio teweegbrengt.</p>
    </intervention>
    <intervention id="1-074" speaker_id="38604" name="Dushana ZDRAVKOVA" is_mep="True" mode="spoken" nationality="Bulgaria" birth_date="29-08-1953" birth_place="v. Orizare" p_group="Group of the European People's Party (Christian Democrats) and European Democrats" m_state="BG">
      <p sl="bg">Mevrouw de Voorzitter, collega’s, Ik wil nog eens uw aandacht vestigen op het correcte en doelmatige gebruik van de financiële middelen van de EU.</p>
      <p sl="bg">De in de vorige zitting aangenomen verslagen en de debatten hierover beschreven duidelijk sommige onopgeloste kwesties van het bestaande systeem. Jammer genoeg gaan de media en het algemene publiek verder met de discussie over het onvermogen van sommige van de oude lidstaten, alsook van de nieuwe lidstaten, waaronder ook mijn land Bulgarije, om de Europese normen behoorlijk toe te passen en de financiële belangen van de EU te beschermen.</p>
      <p sl="bg">Het is ook klaarblijkelijk dat er gebrek is aan een doelmatig preventiebeleid ter verhindering van onregelmatigheden en overtredingen bij het uitbetalen en opnemen van financiële middelen. De gebeurtenissen van de afgelopen weken, waarom de Europese Commissie de middelen van de PHARE en SAPARD Programma’s voor Bulgarije heeft onderbroken, zijn er een verder bewijs van dat de meeste onregelmatigheden bij het uitgeven van deze middelen samenhangen met corrupte praktijken.</p>
      <p sl="bg">Ik geloof dat de mechanismen van het Europees Parlement in dit verband moeten worden versterkt en wij moeten bij de Europese Commissie aandringen op het monitoren van de tenuitvoerlegging.</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-075" speaker_id="28341" name="Mirosław PIOTROWSKI" is_mep="True" mode="spoken" nationality="Poland" birth_date="09-01-1966" birth_place="Zielona Góra" p_group="European Conservatives and Reformists Group" m_state="PL">
      <p sl="pl">Mevrouw de Voorzitter, verleden maand schreef ik de Europese Commissie om de behandeling van het verzoek van de Poolse republiek om herstructureringssteun voor Krajowa Spółka Cukrowa (De nationale Poolse suikermaatschappij) te stoppen, de aanvraag te verwerpen en de controleprocedure in gang te zetten. Mijn brief werd ondersteund door 35 leden van het Europees Parlement uit verschillende landen en van verschillende Fracties. In samenhang met het verlenen van herstructureringssteun is Krajowa Spółka Cukrowa van plan om de suikerfabriek van Lublin te sluiten en alle gebouwen te slopen.</p>
      <p sl="pl">Naar mening van het personeel en het protestcomité van de fabriek, die ook naar de Europese Commissie hebben geschreven en naar de Commissie verzoekschriften van het Europees Parlement is de voorbereiding en behandeling van de aanvraag van Polen in strijd met de wetgeving van de Gemeenschap. Wij wachten nog steeds op een antwoord van de Europese Commissie.</p>
      <p sl="pl">Ik vestig de aandacht van het Europees Parlement op dit specifieke probleem omdat …</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-076" speaker_id="28251" name="Jörg LEICHTFRIED" is_mep="True" mode="spoken" nationality="Austria" birth_date="18-06-1967" birth_place="Bruck/Mur" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">Mevrouw de Voorzitter, dames en heren, we hebben er hier vaak over gediscussieerd of de Olympische spelen in Peking de situatie van de mensenrechten in China zullen verbeteren of verslechteren. Dat is een nogal controversieel onderwerp. Naar mijn mening is het echter zeker dat deze spelen een rampzalig effect op het welzijn van de dieren in China zullen hebben. Ik las vandaag dat er plannen zijn om 200 000 katten in Peking om te brengen door ze in kooien te vangen, door middel van verhongeren, door middel van verdorsten of door ze simpelweg te vergiftigen, omdat dat sommige gasten bezwaren zouden kunnen hebben tegen de aanwezigheid van katten. Dit is niet toelaatbaar.</p>
      <p sl="de">Ik geloof dat de mensen er nog eens over na moeten denken of ze werkelijk toeschouwer bij deze spelen willen zijn. De atleten moeten er nog eens over nadenken of ze willen deelnemen aan deze spelen, en de organisatoren moeten nog eens over de wijsheid van de beslissing nadenken om deze spelen aan China te geven. We moeten er echter in het geheel niet over nadenken, Mevrouw de Voorzitter, of u in staat bent om de afkeuring van dit Huis tot uitdrukking te brengen.</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-077" speaker_id="31123" name="Pedro GUERREIRO" is_mep="True" mode="spoken" nationality="Portugal" birth_date="25-02-1966" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">Mevrouw de Voorzitter, Ik wil van de gelegenheid gebruik maken om onze solidariteit met de 100 000 Portugese leraren te verkondigen die op 8 maart in Lissabon demonstreerden met een door de nationale Portugese onderwijzersbond georganiseerde indrukwekkende en imponerende ‘Mars der verontwaardiging’.</p>
      <p sl="pt">Als antwoord op een door de regering van de Socialistische partij voortgebrachte aanval op de rechten van leraren, het democratisch schoolbestuur en het staatsonderwijs, hebben de leraren opnieuw hun vastberadenheid getoond om voor de waardigheid, de werkgelegenheid, de rechten van leraren en verbeterde omstandigheden te strijden en om het staatsonderwijs en het onderwijs van hoge kwaliteit te beschermen.</p>
    </intervention>
    <intervention id="1-078" speaker_id="23894" name="Anna ZÁBORSKÁ" is_mep="True" mode="spoken" nationality="Slovakia" birth_date="07-06-1948" birth_place="Zürich" p_group="Group of the European People's Party (Christian Democrats)" m_state="SK">
      <p sl="sk">Op 25 maart zullen wij in Slowakije de twintigste verjaardag herdenken van de fakkeltocht voor religieuze en burgerlijke rechten en vrijheden.</p>
      <p sl="sk">Het communistische bewind maakte op gewelddadige wijze een eind aan deze vreedzame bijeenkomst van gelovigen. Dit was een ernstige schending van de burgerrechten en de vrijheid van vergadering zoals gegarandeerd door de Grondwet, door het internationale verdrag over de politieke en de burgerrechten en door het slotakkoord van Helsinki (1975).</p>
      <p sl="sk">Alhoewel de aanstoot tot deze fakkeltocht door gelovigen werd gegeven, bracht het de wens om de mensenrechten van alle burgers te respecteren tot uitdrukking. Zijn wortels lagen in de religieuze en burgerlijke ongehoorzaamheid, in de offers van geëxecuteerde mensen, in het lijden van onterecht gedetineerde mensen en in het pontificaat van Johannes Paulus II. Vanwege de moed van de mensen om in opstand te komen, kan de fakkeltocht van Bratislava in maart 1988 worden gezien als het begin van het eind van het totalitaire communisme in Tsjechoslowakije dat uiteindelijk zijn hoogtepunt bereikte in november 1989.</p>
    </intervention>
    <intervention id="1-079" speaker_id="38610" name="Slavi BINEV" is_mep="True" mode="spoken" nationality="Bulgaria" birth_date="10-12-1965" birth_place="Sofia" p_group="Non" m_state="BG">
      <p sl="bg">Mijnheer de Voorzitter, collega’s, ik wil uw aandacht vestigen op de zaak Suhodol, de milieuramp voor de Bulgaarse hoofdstad, die de gezondheid en het leven van miljoenen mensen onmiddellijk betreft.</p>
      <p sl="bg">In december 2007 hebben de betrokken burgers uit de omgeving van Suhodol een verzoekschrift aan de Voorzitter van het Europees Parlement gericht, over de ongereguleerde stortplaats die op 4 december 2007, nadat de stortplaats op besluit van het ministerie voor milieu en water in 2005 was gesloten, werd heropend door interventie van meer dan 2500 gendarmerie- en politieagenten. De betroffen personen beriepen zich op het verdrag van Aarhus dat door de volksvertegenwoordiging van Bulgarije is geratificeerd.</p>
      <p sl="bg">De stad Sofia, wederrechtelijk ondersteund door de ministerraad van Bulgarije, heeft gehandeld zonder de verplichte milieueffectbeoordeling door het ministerie voor milieu en water en zonder daaropvolgende hoorzittingen van de betroffen bevolking. Verder heeft de stad Sofia, alweer wederrechtelijk ondersteund door de ministerraad van Bulgarije, dingen ondernomen waarvoor geen uitvoerbaar vonnis bestaat.</p>
      <p sl="bg">Ik zou u vriendelijk willen verzoeken, met het oog op het beëindigen van het biologische terrorisme, dat de Commissie milieu, volksgezondheid en consumentenbeleid, de Commissie verzoekschriften …</p>
      <a text="(De spreker wordt door de Voorzitter onderbroken)"/>
    </intervention>
    <intervention id="1-080" speaker_id="4313" name="Martine ROURE" is_mep="True" mode="spoken" nationality="France" birth_date="28-09-1948" birth_place="Lyon" p_group="Socialist Group in the European Parliament" m_state="FR">
      <p sl="nl">Wij moeten nu ophouden, omdat we al meer dan dertig minuten bezig zijn.</p>
      <p sl="nl">Het debat is gesloten.</p>
    </intervention>
  </section>
  <section id="creitem17" title="17. Onderhandeling bilaterale akkoorden tussen de Verenigde Staten en bepaalde lidstaten inzake visa en PNR-gegevens (Passenger Name Record) (debat)">
    <intervention id="1-082" speaker_id="4313" name="Martine ROURE" is_mep="True" mode="spoken" nationality="France" birth_date="28-09-1948" birth_place="Lyon" p_group="Socialist Group in the European Parliament" m_state="FR">
      <p sl="nl">Aan de orde is de verklaring van de Commissie over de onderhandeling bilaterale akkoorden tussen de Verenigde Staten en bepaalde lidstaten inzake visa en PNR-gegevens (Passenger Name Record).</p>
    </intervention>
    <intervention id="1-083" speaker_id="photo_generic" name="Franco Frattini" is_mep="True" mode="spoken">
      <p sl="nl">vicevoorzitter van de Commissie . − Mevrouw de Voorzitter, Ik wil beginnen met de opmerking dat, zoals iedereen weet, het gemeenschappelijk Europees visabeleid ons concrete resultaten met verscheidene derde landen heeft opgeleverd, zoals onlangs Canada en Australië. Dit is jammer genoeg niet het geval geweest met de Verenigde staten.</p>
      <p sl="nl">We hebben er sinds 2004 hard aan gewerkt om het doel te bereiken dat alle lidstaten in het visa waiver programma van de Verenigde Staten worden opgenomen. Samen met de fungerende voorzitters van de Raad heb ik hier voortdurend bij de regering van de Verenigde Staten op aangedrongen om de stem van de lidstaten in Washington te laten horen. Zoals u weet heeft voorzitter Barroso de zaak persoonlijk bij president Bush aangekaart, net zoals bij de leiders van het Congres van de VS tijdens elk van zijn officiële bezoeken aan Washington.</p>
      <p sl="nl">We hebben allen ter sprake gebracht dat de lidstaten van de EU al aan de aanvullende veiligheidsvoorwaarden voldoen van de pas geleden door de Verenigde Staten aangenomen bijgewerkte wetgeving. Wij hebben er volledig begrip voor dat het gebrek aan vooruitgang met de Verenigde Staten voor zeer veel frustratie zorgt bij degenen die nog niet in het visa waiver programma van de VS zijn opgenomen. Onze burgers kunnen terecht geen begrip opbrengen voor dit verschil in behandeling.</p>
      <p sl="nl">We mogen er ons echter niet toe laten brengen om uit elkaar gedreven te worden en ons tot iets te laten dwingen wat uitgaat boven hetgeen we pas geleden zijn overeengekomen, en om iets te accepteren wat volledig buiten vraag staat – bijvoorbeeld het toegang bieden aan anderen tot de migratie- en asielgegevens van Schengen. Over al deze zaken valt niet te onderhandelen.</p>
      <p sl="nl">Er is een uitvoerige discussie, onderhandeling en het overwegen van wederkerigheid nodig. We hebben ten slotte samen behoorlijk wat bereikt. Pas geleden hebben wij de uitbreiding van het gebied van Schengen naar bijna geheel Europa gevierd. Aan de andere kant vereist dit van ons een collectieve verantwoordelijkheid voor de behandeling van zaken die in verband staan met de beveiliging van onze buitengrenzen, en dat wij voor een correcte omgang en doorlichting van de gegevens van diegenen zorgen die ons gemeenschappelijk grondgebied betreden.</p>
      <p sl="nl">Ik betwijfel niet dat de lidstaten van de EU het recht hebben om het met de Verenigde Staten over zaken te hebben die nationale voorrechten zijn, bijvoorbeeld de samenwerking tussen de veiligheidsdiensten of air marshall programma’s, maar wij zijn van mening dat hetgeen de VS van ons allen verlangt, in het kader van verschillende zaken die in nauw verband met visa staan, ernstige wettelijke en politieke vragen opwerpt.</p>
      <p sl="nl">Staat u mij toe te onderstrepen, ofschoon het urgentiegevoel begrijpelijk is, dat we allemaal moeten erkennen dat door ondertekenen van het Memorandum van Overeenstemming niemand op de volgende dag in het visa waiver programma wordt opgenomen. De Verenigde staten moeten nog steeds de electronic travel authorisation (systeem voor elektronische reisvergunningen) opzetten en ook het biometrische systeem bij de uitgangen van de luchthavens. Het zal uitvoerige evaluatiebezoeken ter plaatse met zich mee brengen voor de desbetreffende landen. Daarom is er geen reden om met haastige spoed iets te ondernemen dat wettelijk aanvechtbaar is en ieder land bij de onderhandelingen met de Verenigde staten aan zijn eigen lot overlaat.</p>
      <p sl="nl">Aangezien alle Europese lidstaten, zowel degenen die proberen dat de VS van visa afzien alsook degenen die al in het programma opgenomen zijn, hierbij betrokken zijn en door de Verenigde staten worden benaderd, heeft Coreper – de ambassadeurs van de lidstaten van de Europese Unie – op 5 maart een gemeenschappelijke grondlijn aangenomen: een reeks van gemeenschappelijke parameters die als leidraad voor de gesprekken zullen dienen die de lidstaten uiteindelijk apart met de Verenigde Staten zullen voeren. Het zal een goede basis zijn voor ons overleg met de VS-partners tijdens de ministeriële trojka van de EU-VS op 13 maart 2008.</p>
      <p sl="nl">Parallel hieraan zal ik morgen een mandaat voorstellen voor ordentelijke EU-onderhandelingen met de Verenigde Staten over zaken die in verband met het visabeleid optreden. Door het vervolgen van een op gemeenschappelijke parameters baserende gemeenschappelijke aanpak, zullen wij sterker de mogelijkheid hebben om op korte termijn een overeenkomst te bereiken over het door de Commissie voorgestelde mandaat.</p>
      <p sl="nl">We moeten in het achterhoofd houden dat de EU en de Verenigde Staten goede bondgenoten zijn. Dit werd bij talrijke gelegenheden aangetoond. De terrorismebestrijding is een globale uitdaging die ons niet alleen allemaal aangaat, maar waarop we alleen wanneer we samenwerken succesvol kunnen reageren. De Europese Unie is bereid zijn bijdrage te leveren, door het verenigd houden van de lidstaten en door er voor te zorgen dat ze de Europese bevoegdheid en de communautaire wetgeving eerbiedigen.</p>
      <p sl="nl">Tot besluit zullen wij met de Verenigde Staten onderhandelen. Het is gewoonweg onmogelijk dat wij niet alleen afstand doen van onze Europese wetgeving, ja deze zelfs prijsgeven, maar dat wij dit eveneens doen met onze gemeenschappelijke criteria, op basis waarvan we hebben onderhandeld. We zullen verder gaan met onderhandelen. Geen lidstaat heeft het recht of de permissie om af te wijken van de Europese wetgeving in deze of deze wetgeving te overtreden.</p>
    </intervention>
    <intervention id="1-084" speaker_id="39763" name="Urszula GACEK" is_mep="True" mode="spoken" nationality="Poland" birth_date="17-03-1963" birth_place="Urmston " p_group="Group of the European People's Party (Christian Democrats) and European Democrats" m_state="PL">
      <p sl="pl">namens de PPE-DE-Fractie . – Mevrouw de Voorzitter, het gemeenschappelijk visabeleid valt onder de bevoegdheid van de Gemeenschap. Voorts zijn de lidstaten ertoe verplicht om het solidariteitsbeginsel op dit gebied te respecteren. Wanneer dit beginsel overtreden wordt, moeten wij ons afvragen waarom dat zo is. De Raad zegt dat het Amerikaanse waiver programma eindelijk dezelfde rechten voor alle EU-burgers moet scheppen. Jammer genoeg ontbreekt het ons nog altijd aan een concreet tijdschema dat ons verteld op welke wijze en wanneer dit doel moet worden bereikt.</p>
      <p sl="pl">De Commissie verklaart dat de aansluiting bij het Schengengebied aan het eind van het vorig jaar voor de burgers van de nieuwe lidstaten een groot succes was. Ja, de toetreding tot het Schengengebied was echt van voordeel voor de burgers. Maar dat zorgt ervoor dat de vernederende, tijdvretende en dure procedure voor het verkrijgen van een toeristenvisum des te vervelender is. Kan de Commissie ons nu verzekeren dat zij alle noodzakelijke stappen zal ondernemen om de gelijke behandeling van alle EU-burgers door de Verenigde Staten te bereiken? Kan de Commissie het Parlement verzekeren dat het de coördinerende rol actief op zich zal nemen, en zo bilaterale verdragen overbodig maakt?</p>
      <p sl="pl">Het Parlement moet zelf een deel van de schuld op zich nemen. Vooral degenen aan de linkerkant van dit Huis, wier ongenuanceerde scherpe afkeuring van de Verenigde staten de overtuiging van dit land versterkt dat het gerust en doelmatig met individuele landen kan onderhandelen. Dit legt ook de Commissie aan banden. Landen die van het visa waiver programme zijn uitgesloten, moeten politiek ruggengraat tonen en zich verzetten tegen de druk van de ontevreden burgers in het eigen land. Door het schenden van het solidariteitsbeginsel versterken zij de druk op de regeringen van de overgebleven landen om nationale belangen boven gemeenschapsbeginselen te stellen.</p>
      <p sl="pl">De landen die al deelnemen aan het visa waiver programma moeten ophouden om dit als een probleem op te vatten voor de landen die er nog steeds op wachten om te worden opgenomen in het programma. Namens mijn fractie kan ik de Commissie verzekeren dat zij onze volledige ondersteuning heeft bij haar inspanningen voor het bereiken van gelijkwaardige visavrije toeristenstromen voor alle EU-burgers.</p>
    </intervention>
    <intervention id="1-085" speaker_id="28576" name="Stavros LAMBRINIDIS" is_mep="True" mode="spoken" nationality="Greece" birth_date="06-02-1962" birth_place="Athina" p_group="Group of the Progressive Alliance of Socialists and Democrats in the European Parliament" m_state="GR">
      <p sl="el">namens de PSE-Fractie. – Mevrouw de Voorzitter, de recentelijk door de regering van de VS uitgeoefende druk op individuele Europese regeringen in verband met de deelneming aan het visa waiver programma moet volstrekt worden veroordeeld en moet aanmerkelijke straffen tot gevolg hebben. Onder geen omstandigheden, commissaris, mag hier een ander antwoord op volgen. Met andere woorden, de onaanvaardbare eisen van een VS-regering, die al aan het eind van de rit is en waarvan de president twee dagen geleden zijn veto inlegde tegen een wet die het aan de geheime diensten van de VS verbood om folter te gebruiken, mogen door de Commissie niet worden gebruikt om de insluiting van zulke bepalingen in de Europese wetgeving te rechtvaardigen onder het voorwendsel van het handhaven van de solidariteit.</p>
      <p sl="el">De bilaterale eisen en de druk door de Verenigde Staten zijn een schending van de nationale soevereiniteit van de individuele lidstaten en van de grondrechten van hun burgers. Griekenland en 11 van de 12 nieuwe lidstaten worden onder druk gezet om de veiligheidsdiensten van de VS toegang te verlenen tot een reek van extreem gevoelige persoonsgegevens, wat van de andere Europese landen niet wordt verlangd. Het is alsof de in het vizier genomen landen de arme familieleden van Europa zijn of de proefkonijnen voor de nieuwe veiligheidsmaatregelen van Amerika.</p>
      <p sl="el">Ten tweede zijn de maatregelen een overtreding van het gemeenschappelijk visabeleid, omdat, zoals wij weten, derde landen verplicht zijn om alle landen van EU gelijk te behandelen. Ze mogen ons niet in goede en slechte Europeanen scheiden. Alle tot nu toe gebruikte uitvluchten, zoals het zogenaamd niet veilig zijn van de paspoorten van sommige Europese landen, zijn nu ongeldig, maar de Verenigde Staten gaan hoe dan ook verder!</p>
      <p sl="el">Ten derde druisen de maatregelen in tegen de recente internationale PNR-overeenkomst tussen Europa en de Verenigde Staten die duidelijk vastlegt wat de Amerikanen wel en niet kunnen opeisen.</p>
      <p sl="el">Ten vierde druisen de maatregelen in tegen de Europese wetgeving inzake gegevensverzameling en –verwerking, zoals het Akkoord van Schengen. Hier heeft u terecht gezegd dat de Amerikanen om toegang tot deze gegevens vragen.</p>
      <p sl="el">Mevrouw de Voorzitter, de regering van de VS bevordert al hetgeen in zijn eigen belang is door middel van haar favoriete methode ‘verdeel en heers’. De vraag is wat Europa ter bescherming van zijn bevoegdheid, zijn wetten en de burgers doet? Jammer genoeg is het antwoord tot nu toe ontmoedigend geweest. Sinds jaren is de Europese Commissie niet in staat geweest om de Verenigde Staten ervan te overtuigen dat het visa waiver programma op basis van gelijkheid wordt uitgebreid naar alle landen van de EU, en heeft zo de deur geopend voor bilaterale onderhandelingen met individuele landen. Tsjechië schijnt ondertussen een onfatsoenlijke haast aan de dag te leggen om de nieuwe illegale voorwaarden te accepteren, in overtreding van gemeenschappelijk beleid en van de gemeenschappelijke solidariteit.</p>
      <p sl="el">Gezien deze menigte aan politieke druk en geheime onderhandelingen is het bemoedigend, commissaris, dat u vandaag hebt geantwoord. In het licht echter van hetgeen ik heb gezegd roepen wij u op om duidelijke antwoorden te leveren op de volgende vragen:</p>
      <p sl="el">Ten eerste, bent u van plan om stappen te ondernemen tegen lidstaten die bilaterale verdragen afsluiten met de Verenigde Staten? Zult u de zaak tegen Tsjechië bij het Europees Hof van Justitie indienen wanneer de uitvoeringsmaatregelen tegen het gemeenschapsrecht blijken te zijn?</p>
      <p sl="el">Ten tweede, hebt u de andere Europese regeringen gevraagd die nu in onderhandelingen met de Verenigde Staten staan om niet te bezwijken voor deze druk? Zo ja, met welke regeringen hebt u gesproken en met welke onderhoudt u zich op het moment? Wat vertelt u ze precies in het kader van hetgeen ze wel of niet mogen doen?</p>
      <p sl="el">Ten derde, wanneer de regering van de VS doorgaat met zijn beleid, wat voor stappen bent u van plan om tegen een derde land te nemen dat het Europees beleid en de communautaire wetgeving overtreedt?</p>
      <p sl="el">Ten vierde, kunt u ons verzekeren, commissaris, dat u ten opzichte van de huidige PNR-overeenkomst, het gemeenschappelijk visabeleid of ander Europees beleid geen veranderingsvoorstellen zult indienen of veranderingen zult toestaan? Zo’n verandering zal tot de onbeperkte schending van de persoonsgegevens van Europese burgers voeren, een beleid dat jammer genoeg door de Verenigde Staten wordt gestimuleerd?</p>
    </intervention>
    <intervention id="1-086" speaker_id="28266" name="Sophia in 't VELD" is_mep="True" mode="spoken" nationality="Netherlands" birth_date="13-09-1963" birth_place="Vollenhove" m_state="NL">
      <p sl="en">namens de ALDE-Fractie. – Mevrouw de Voorzitter, ik zou willen beginnen met te zeggen dat ik begrip heb voor de frustratie van de Tsjechische Republiek en andere landen die geen visumvrijstelling kennen. Het zou echter bijzonder destructief zijn als de Tsjechen in hun eentje een overeenkomst sluiten en we moeten dan ook niet toegeven aan de ‘verdeel-en-heers’-tactiek van de VS. Ik hoop dat de Commissie en de Raad een belangrijke les hebben geleerd: een goed mandaat en goedkeuring van het Europees Parlement vormen geen belemmering voor onderhandelingen, maar versterken juist de positie van de Europese Unie. De VS moeten handelen als een loyale en betrouwbare bondgenoot en de wetgeving van de EU eerbiedigen.</p>
      <p sl="en">Wat de PNR betreft, vraag ik me af waarom ze überhaupt in het memorandum van overeenstemming moeten worden opgenomen als ze al gedekt worden door de overeenkomst tussen de EU en de VS. De inkt van de PNR-overeenkomst tussen de EU en de VS is nog niet eens droog en hij is niet door alle lidstaten geratificeerd. Wat willen de Amerikanen dan nog meer?</p>
      <p sl="en">Heeft de Commissie kunnen vaststellen of de tenuitvoerleggingsmaatregelen van het memorandum van overeenstemming in overeenstemming zijn met de overeenkomst tussen de EU en de VS en zo nee, mogen we dan aannemen dat de overeenkomst nu ongeldig is? Als dat het geval is, bestaat de overeenkomst namelijk niet langer en moeten we nieuwe gesprekken aangaan; ik ga er dan van uit dat het Europees Parlement meebeslist.</p>
      <p sl="en">Achteraf gezien is het nog betreurenswaardiger dat de Raad en de Commissie op basis van dergelijke vage en open voorwaarden akkoord zijn gegaan met de PNR-overeenkomst tussen de EU en de VS, aangezien de VS veel ruimte krijgen om de werkingssfeer van de PNR-overeenkomst verder te verbreden.</p>
      <p sl="en">Tot slot denk ik dat we als EU alleen maar een goede positie hebben ten opzichte van de Verenigde Staten als we met één stem spreken. Doen we dat niet – en zijn we verdeeld – dan worden onze regels in Washington bepaald en niet hier of in Brussel.</p>
    </intervention>
    <intervention id="1-087" speaker_id="28253" name="Eva LICHTENBERGER" is_mep="True" mode="spoken" nationality="Austria" birth_date="01-07-1954" birth_place="Zams" p_group="Group of the Greens/European Free Alliance - Vice" m_state="AT">
      <p sl="de">namens de Verts/ALE-Fractie. – Mevrouw de Voorzitter, de geschiedenis met de gegevensuitwisseling tussen de Verenigde Staten en de Europese Unie ging van begin af aan met grote problemen gepaard. Het geschil over de overdracht van lijsten met passagiernamen en het meningsverschil bij de PNR-overeenkomst en zijn juridische grondslag zijn voldoende om duidelijk te maken dat er over deze zaken geen evenwichtige onderhandelingen kunnen plaatsvinden. Van de kant van de VS komen almaar hogere eisen en de roep om meer gegevens, terwijl de Europese Unie moeite heeft om met één stem te spreken, en om zich tegen deze onredelijke verzoeken te verzetten.</p>
      <p sl="de">Over deze zaken maakt de bevolking van Europa zich ernstige zorgen, vooral waar het om de geheimhouding van persoonsgegevens gaat. Ze zijn bang dat hun gegevens zullen worden misbruikt, vandaar dat de door de Europese Unie gekozen aanpak, of het nu om de overdracht van passagiersgegevens gaat of om het visabeleid, in het middelpunt van de grote publieke belangstelling stond. We mogen niet zwichten voor de hier ondernomen pogingen om verschillen tussen de lidstaten teweeg te brengen, omdat wij elkaar daardoor onderling zullen verzwakken. Noch mogen wij toelaten dat sommige lidstaten door de verenigde staten in het vizier worden genomen om ze anders te behandelen door bijzondere eisen en verzoeken.</p>
      <p sl="de">We eisen in deze kwestie twee dingen van de Commissie: niet alleen een gezamenlijke aanpak, maar vooral ruggengraat, ruggengraat en nog eens ruggengraat. De permanente voetvallen voor de Verenigde Staten leiden slechts tot meer begerigheden.</p>
    </intervention>
    <intervention id="1-088" speaker_id="1849" name="Sylvia-Yvonne KAUFMANN" is_mep="True" mode="spoken" nationality="Germany" birth_date="23-01-1955" birth_place="Berlin" p_group="Group of the Progressive Alliance of Socialists and Democrats in the European Parliament" m_state="DE">
      <p sl="de">namens de GUE/NGL-Fractie. – Mevrouw de Voorzitter, laat mij categorisch zeggen dat we het niet mogen toelaten dat de Verenigde Staten Europa verdelen. De Europese Unie moet gesloten handelen, omdat zij alleen zo het eigen spoor kan volgen en internationaal gewicht heeft. Dit is ook en vooral van toepassing ten opzichte van de Verenigde Staten.</p>
      <p sl="de">Eén enkele lidstaat heeft natuurlijk minder invloed dan de Europese Unie als gemeenschap. Echter kunnen solistische handelingen van een lidstaat de Unie in zijn geheel verzwakken, en dit zelfs in zeer sterke mate. Zulke handelingen ondergraven in zijn geheel de geloofwaardigheid van Europa. Het geeft als het ware aan de Verenigde Staten een hamer op een presenteerblaadje, waarmee ze een wig door Europa kunnen drijven; hierdoor wordt Washington in staat gesteld om van de individuele staten te krijgen, wat ze van de Unie als geheel niet kan krijgen.</p>
      <p sl="de">De onderhandelingen tussen de Verenigde Staten en de EU die in juli 2007 hun hoogtepunt bereikten met de overeenkomst inzake de overdracht van de naamgegevens van passagiers toonden aan dat het voor de Unie bijna onmogelijk was om de toestemming van de VS voor een van haar standpunten te verkrijgen. Naar mening van veel Europeanen, en ik deel die mening, geeft deze overeenkomst de Verenigde staten toegang tot teveel informatie over Europese luchtpassagiers. Bovendien weten we niet waarvoor deze gegevens worden gebruikt, en aan wie ze worden doorgegeven. De principiële vraag is of deze berg aan gegevens in het geheel ergens toe dient in de strijd tegen het terrorisme. Ik vind het daarom gewoon grotesk dat individuele lidstaten nu zelfs boven hetgeen het verdrag vereist uitgaan, en zich op een soort koehandel inlaten waarin visa waivers worden verkwanseld voor de overdracht van nog meer gegevens. Dit kan niet in het belang van de burger zijn. Weliswaar zouden de burgers van deze lidstaten in het genot komen van het betreden van de Verenigde Staten zonder visa, maar tegen welke prijs voor ons allen?</p>
      <p sl="de">Nee, zulke handelingen zorgen ervoor dat Europa chantabel wordt. Wanneer de lidstaten niet eendrachtig handelen en solidariteit tonen, wanneer zij de cohesie van de Unie niet bevorderen, dan moeten we niet verbaasd zijn wanneer de mensen in de Verenigde Staten de Europese Unie niet serieus nemen.</p>
    </intervention>
    <intervention id="1-089" speaker_id="1892" name="Carlos COELHO" is_mep="True" mode="spoken" nationality="Portugal" birth_date="20-05-1960" birth_place="Lisboa" p_group="Group of the European People's Party (Christian Democrats)" m_state="PT">
      <p sl="pt">Mevrouw de Voorzitter, vicevoorzitter van de commissie, dames en heren, ik wil graag vijf korte opmerkingen maken. Ten eerste: verdeel en heers. De strategie van de Amerikaanse regering tot bilateraal onderhandelen met lidstaten van de EU verbaast mij geenszins. verdeel en heers is een oude en begrijpelijke tactiek, maar we kunnen het niet toestaan dat de EU-lidstaten bij deze strategie helpen.</p>
      <p sl="pt">Ten tweede: de verzwakking van het Europese standpunt. De onderhandelingen tussen de Commissie en de Amerikaanse regering zijn opgeschort. Het is spijtig wanneer ook maar één lidstaat het besluit tot het ondertekenen van een bilateraal verdrag neemt, en daarmee de gemeenschappelijke houding van de Europese Unie ten opzichte van de Amerikaanse eisen verzwakt. Vooral aan de vooravond van de ministeriële trojka tussen de Europese Unie en de Verenigde Staten die op donderdag in Slovenië plaatsvindt.</p>
      <p sl="pt">Ten derde: de ondergang van de solidariteit. Als rapporteur van het Europees Parlement voor Schengen, controleerde ik de oproepen voor de vroegtijdige uitbreiding van het Schengengebied en de afschaffing van interne grenzen. Het vreugdevertoon van twee maanden geleden schijnt voorbij te gaan aan het feit dat we nu te maken hebben met een gemeenschappelijk gebied. Ik veroordeel dit gebrek aan Europese solidariteit ronduit.</p>
      <p sl="pt">Ten vierde: de wettigheid van de overeenkomst. Er hangt een verontrustende sluier van geheimhouding over nog altijd onbekende details van de overeenkomst. Dit is met name ernstig wanneer het poogt om de overeenkomst tussen de Europese Unie en de Verenigde Staten te omgaan over de gegevensuitwisseling volgens de PNR-overeenkomst, en het is met name onacceptabel wanneer zij de Verenigde staten direct of indirect toegang geeft tot Europese gegevensbanken zoals het VIS- of SIS-systeem.</p>
      <p sl="pt">De vijfde en laatste opmerking: Het bevriezen van deze overeenkomsten. Ik roep de Raad op om met spoed een consensus over het bevriezen van deze onwenselijke bilaterale overeenkomsten te bereiken, en ik roep de commissaris en de Europese Commissie als hoedster van de Verdragen op om al beschikbare instrumenten in werking te zetten.</p>
    </intervention>
    <intervention id="1-090" speaker_id="1473" name="Gérard DEPREZ" is_mep="True" mode="spoken" nationality="Belgium" birth_date="13-08-1943" birth_place="Noville-Bastogne" p_group="Group of the Alliance of Liberals and Democrats for Europe" m_state="BE">
      <p sl="fr">Mevrouw de Voorzitter, commissaris, dames en heren, velen hebben het al gezegd, maar ik moet het nog eens zeggen: ik geloof dat dit een bijzonder ernstige zaak is. Het is ten eerste ernstig, omdat onze Amerikaanse bondgenoten er moedwillig – we moeten in het achterhoofd houden dat ze dit opzettelijk hebben gedaan – voor hebben gekozen om afzonderlijk te onderhandelen met lidstaten van de Europese Unie over zaken waarvan zij weten dat ze in de bevoegdheden van de Europese Unie liggen, en hiervan gebruik maken om onredelijke veiligheidsvereisten te verlangen.</p>
      <p sl="fr">Het is echter ook ernstig vanuit het oogpunt van de Unie. Het is treurig om te zien dat de lidstaten afzonderlijk in de rij staan, zodat ze in staat zijn om hun burgers een reis naar de Verenigde Staten zonder visa aan te bieden. Dit alles in ruil voor veiligheidsmaatregelen die de Amerikanen niet met de Unie op zich konden onderhandelen. Ik geloof dat deze klemsituatie het ongelukkige resultaat is van een tragisch gebrek aan politieke strategie van onze kant.</p>
      <p sl="fr">Tot nu toe hebben de Commissie en de Raad pragmatisch gehandeld met de regering van de Verenigde Staten, van geval tot geval, telkens op verzoek van de Amerikanen, zonder ooit de moed te hebben gehad, om echte wederkerigheid van de Amerikanen te verlangen. Ik richt deze opmerking niet aan de heer Frattini, omdat ik weet dat hij het heeft gepoogd, maar hierbij geen ondersteuning vond. Wanneer ik het goed begrijp, gezien de ernst en de urgentie van de situatie, verzoekt de Commissie nu om een duidelijk onderhandelingsmandaat dat ervoor moet zorgen dat de Amerikanen gehoor geven aan hetgeen waaraan ze van begin af aan gehoor hadden moeten geven: de Wetgeving en de bevoegdheden van de Unie.</p>
      <p sl="fr">Wij zullen de inspanningen van de Commissie op dit punt ondersteunen, maar de Commissie mag niet vergeten dat zij het Parlement nodig heeft, vooral wanneer het Verdrag is geratificeerd, omdat niets wat nu gedaan wordt in kracht kan treden wanneer het Parlement het niet op een bepaald tijdstip goedkeurt. De commissaris moet dit aan zijn opvolger vertellen, of deze nu tijdelijk of blijvend is.</p>
    </intervention>
    <intervention id="1-091" speaker_id="23712" name="Jan ZAHRADIL" is_mep="True" mode="spoken" nationality="Czechia" birth_date="20-03-1963" birth_place="Praha" m_state="CZ">
      <p sl="cs">Mevrouw de Voorzitter, dames en heren, commissaris, zoals we eerder hebben gehoord is de situatie onhoudbaar. Drie jaar na de uitbreiding van de Europese Unie bestaat er ongelijkheid tussen de oude en nieuwe lidstaten en de onderhandelingen tussen de Europese Commissie en de Verenigde Staten hebben niet veel vooruitgang geboekt bij het uit de weg ruimen van deze ongelijkheid.</p>
      <p sl="cs">Er mogen daarom geen bezwaren bestaan tegen bilaterale onderhandelingen tussen de hierbij betrokken landen, vooral wanneer deze onderhandelingen op geen enkele wijze een overtreding van de Europese wetgeving inhouden. In tegendeel, Tsjechië heeft EU-vereisten in zijn memorandum opgenomen, zodat het memorandum volledig in overeenstemming met de EU-wetgeving was. Dit vindt ook zijn weerslag in het advies van de Juridische Dienst van de Raad. De bevoegdheid van de Gemeenschap voor het gemeenschappelijk visabeleid werd ook niet geschonden, omdat het bij het op te richten Electronic Travel Authorisation Systeem niet om een visum gaat.</p>
      <p sl="cs">Het is zeker waar dat de VS alleen op bilaterale basis tot onderhandelen over de toelating van landen tot hun visa waiver programma bereid zijn, omdat zij vanwege hun eigen wetgeving hiertoe verplicht zijn. Alleen landen kunnen tot dit programma worden toegelaten, geen internationale organisaties of gemeenschappen. Dat is de feitelijke situatie.</p>
      <p sl="cs">Er is geen precedent voor alle landen geschapen. Naar mijn mening moeten en kunnen Tsjechië en de andere landen verder bilateraal onderhandelen met de Verenigde Staten. Natuurlijk zullen zij altijd moeten zorgen voor transparantie in hun handelingen, voor het mededelen van informatie en voor het overleg over hun volgende stap met de Europese Commissie en met het voorzitterschap.</p>
      <p sl="cs">Ik zou de commissaris graag voor zijn realistische houding willen bedanken die hij bij zijn presentatie aan de dag heeft gelegd. Ik zou ervoor willen waarschuwen om op EU-niveau druk van buitenaf op sommige individuele lidstaten uit te oefenen aangezien dit politieke risico’s met zich mee zou kunnen brengen en het beeld van de Europese Unie in diskrediet zou kunnen brengen, vooral omdat op het moment de ratificatie van het nieuwe Hervormingsverdrag in de lidstaten plaatsvindt.</p>
    </intervention>
    <intervention id="1-092" speaker_id="28176" name="Jeanine HENNIS-PLASSCHAERT" is_mep="True" mode="spoken" nationality="Netherlands" birth_date="07-04-1973" birth_place="Heerlen" p_group="Group of the Alliance of Liberals and Democrats for Europe" m_state="NL">
      <p sl="nl">De verdeel- en heerstechniek van de Amerikanen anno 2008 is het uitgangspunt in de transatlantische betrekkingen. Echter, vóór alles moet duidelijk zijn dat we het uiteindelijk onszelf aandoen. Dit keer zijn de Tsjechen als eerste benaderd en bezweken. Afgelopen donderdag kon de Commissie noch ontkennen, noch bevestigen of er in strijd met de Europese wet en regelgeving wordt gehandeld. Hoe bizar is dat? Wanneer dringt het tot de lidstaten door dat zij ieder voor zich min of meer een roepende in de woestijn zijn.</p>
      <p sl="nl">In de politieke verhoudingen met de rest van de wereld en dus ook met de VS is het echt cruciaal dat lidstaten met één stem spreken. De transatlantische betrekkingen zijn onmiskenbaar van groot belang, maar geen van de EU-lidstaten - hoe loyaal ook - zal ooit de 51ste staat van Amerika worden. Dit moet stoppen. Europa is aan zet. En heel eerlijk gezegd erger ik mij groen en geel aan het feit dat de Raad op dit moment niet vertegenwoordigd is in deze zaal. Dit is een absoluut gebrek aan besef van urgentie.</p>
    </intervention>
    <intervention id="1-093" speaker_id="4529" name="Baroness Sarah LUDFORD" is_mep="True" mode="spoken" nationality="United Kingdom" birth_date="14-03-1951" birth_place="Halesworth" p_group="Group of the Alliance of Liberals and Democrats for Europe" m_state="GB">
      <p sl="en">Mevrouw de Voorzitter, zoals anderen al hebben gezegd is dit memorandum van overeenstemming volgens de wetgeving van de Europese Gemeenschap en de EU illegaal. Deze wetgeving verleent de bevoegdheid voor het visabeleid, voor de kerngebieden van de terrorismebestrijding en voor het veiligheidsbeleid en de overdracht van passagiersgegevens aan de Gemeenschap of de Unie. Het is met zekerheid illegaal wanneer Tsjechië gegevens uit gemeenschappelijke gegevensbanken van de EU aan de VS overdraagt, zoals uit het visuminformatiesysteem (VIS).</p>
      <p sl="en">Maar bijna nog belangrijker: het is in politiek opzicht rampzalig. Sommigen onder ons hebben begin vorig jaar tijdens een bezoek aan Washington meegemaakt hoeveel schade door bilateraal lobbyen wordt berokkend – overigens niet alleen door de onderhandelingen van Tsjechië – aan de pogingen van de Commissie en het voorzitterschap om een verenigd front te bieden voor de belangen van de gehele EU.</p>
      <p sl="en">Maar nee, sommige lidstaten schijnen het gewoonweg niet te willen begrijpen. Natuurlijk begrijp ik dat de landen waarvan de soldaten zij aan zij met de Amerikanen strijden en sterven, niet alleen in Afghanistan, maar niet onomstreden ook in Irak, teleurgesteld zijn wanneer hun burgers van terrorisme worden verdacht wanneer ze de VS willen bezoeken. Op een bepaalde manier is dat ironisch. Maar het is oliedom om in deze “verdeel en heers” val te trappen!</p>
      <p sl="en">Dit is zo ver verwijderd van de EU-ambities om gewicht te hebben in de wereld dat het ons bijna laat vertwijfelen, en het maakt de Raad in zijn geheel belachelijk. Net zoals mevrouw Hennis-Plasschaert valt mij op dat de Raad vanavond niet aanwezig is om op deze aanval te antwoorden.</p>
    </intervention>
    <intervention id="1-094" speaker_id="28173" name="Zita PLEŠTINSKÁ" is_mep="True" mode="spoken" nationality="Slovakia" birth_date="13-06-1961" birth_place="Nitra" p_group="Group of the European People's Party (Christian Democrats) and European Democrats" m_state="SK">
      <p sl="sk">Slowakije heeft net zoals Polen, Litouwen, Estland en sommige andere lidstaten van de EU er lang over nagedacht om evenals Tsjechië op de lijst van landen te komen die geen visa nodig hebben om naar de Verenigde Staten te reizen.</p>
      <p sl="sk">Iedere vooruitgang op de weg naar de afschaffing van visa is zeer belangrijk voor onze burgers, omdat dit het bereiken van gelijkheid voor alle EU-burgers betekent. Ik ga ervan uit dat zowel de Commissie als ook het Sloveense voorzitterschap beseffen dat gerechtelijke stappen tegenover Tsjechië vanwege de ondertekening van het memorandum van overeenstemming met de VS, geen goed sein uit Brussel zullen zijn in een tijd waarin het ratificatieproces van het Verdrag van Lissabon aan de gang is.</p>
      <p sl="sk">Ik ben voor het aannemen van een compromis tussen een alleenstaande aanpak van de EU en regels volgens welke de lidstaten ook bilaterale onderhandelingen met de VS zouden kunnen voeren.</p>
    </intervention>
    <intervention id="1-095" speaker_id="28323" name="Oldřich VLASÁK" is_mep="True" mode="spoken" nationality="Czechia" birth_date="26-11-1955" birth_place="Hradec Králové" p_group="European Conservatives and Reformists Group" m_state="CZ">
      <p sl="cs">Dames en heren, we moeten ons eraan herinneren dat met uitzondering van Slovenië alle burgers van de nieuwe toetredingslanden die naar Amerika reizen visa moeten aanvragen. In tegenstelling tot andere Europeanen moeten deze burgers voor Amerikaanse ambassades in de rij staan en aanzienlijke sommen betalen, en sinds jaren wachten zij tevergeefs op de ondersteuning van de Unie bij hun inspanningen om deel uit te maken van het visa waiver programma. Van de oude lidstaten zijn alleen de Grieken in dezelfde situatie.</p>
      <p sl="cs">Het is waar dat de Europese Unie al sinds lange tijd met de Verenigde Staten over deze zaak in onderhandeling is, en dat de verantwoordelijken in Brussel, vooral na de uitbreiding van het Schengengebied, de druk op de Amerikanen hebben versterkt om de nieuwe lidstaten in het visa waiver programma op te nemen. Er zijn echter sinds onze toetreding vier jaren door het land gegaan en tot nu toe is er niets gebeurd. Daarom heeft Tsjechië besloten om het alleen aan te pakken om tegemoet te komen aan de wens van zijn burgers.</p>
      <p sl="cs">Het tussen Tsjechië en de VS ondertekende memorandum moet daarom als een bijdrage worden gezien aan de collectieve inspanningen om alle leden van de Unie dezelfde rechten te geven. Ik wil eraan herinneren dat deze stap volledig in overeenstemming met de wetgeving van de EU is en dat niemand dit in twijfel mag trekken.</p>
    </intervention>
    <intervention id="1-096" speaker_id="28246" name="Alexander Nuno PICKART ALVARO" is_mep="True" mode="spoken" nationality="Germany" birth_date="26-05-1975" birth_place="Bonn-Bad Godesberg" p_group="Group of the Alliance of Liberals and Democrats for Europe" m_state="DE">
      <p sl="de">Mevrouw de Voorzitter, we hebben deze zaak ook in de Commissie burgerlijke vrijheden, justitie en binnenlandse zaken besproken en er is niemand in deze commissie die niet sympathiseert met de situatie waarin zich de nieuwe lidstaten bevinden, met name waar het om het visabeleid en de bilaterale handelingen met de Verenigde Staten gaat. Er zijn echter ook oude lidstaten – In dit kader werd Griekenland voren gebracht – die eveneens wachten op een verandering in het visabeleid van de VS. Niemand ontzegt hun het recht om de gelederen te verbreken, maar we moeten ons afvragen of wat wettig is ook noodzakelijkerwijze aanvaardbaar is. In dit geval is het niet aanvaardbaar, omdat het een verenigde aanpak van de kant van de Europese Unie ondergraaft en daardoor het sluiten van een verdrag verhindert dat op het gehele gebied van de Europese Unie van toepassing is.</p>
      <p sl="de">Wezenlijk is een stap-voor-stap aanpak. Wij hebben net de toetreding van de nieuwe leden tot het Schengengebied bereikt. De volgende stap is het nadenken over de wijze waarop we een algemene regeling over het visavraagstuk kunnen bereiken.</p>
      <p sl="de">Één slotwoord: ik vind de dreiging met het Verdrag van Lissabon uiterst onkies.</p>
    </intervention>
    <intervention id="1-097" speaker_id="28320" name="Ivo STREJČEK" is_mep="True" mode="spoken" nationality="Czechia" birth_date="11-01-1962" birth_place="Nové Město na Moravě" p_group="European Conservatives and Reformists Group" m_state="CZ">
      <p sl="cs">Staat u mij toe om uit te weiden over het debat dat hier een paar minuten geleden werd gevoerd.</p>
      <p sl="cs">Het werd vele keren gezegd dat wij, waarmee de Europese Unie bedoeld is, één enkele en gemeenschappelijke aanpak ten opzichte van de Verenigde Staten moeten nastreven. Dit is waar het de meeste sprekers bij deze kwestie om gaat. Het gaat niet om individuele voordelen voor individuele leden van individuele lidstaten: het gaat om een gemeenschappelijk anti-Amerikaans beleid.</p>
      <p sl="cs">Ik wil u vertellen dat voor de overgrote meerderheid van de Tsjechische burgers het visa waiver programma het symbolische eindpunt betekent van de historische gebeurtenis van onze terugkeer in de schoot van de democratische landen. Ik verzeker u er ook van dat het ratificatieproces van het visa waiver door het Tsjechische Parlement veel sneller zal gaan dan het ratificatieproces van het Verdrag van Lissabon.</p>
    </intervention>
    <intervention id="1-098" speaker_id="4258" name="Piia-Noora KAUPPI" is_mep="True" mode="spoken" nationality="Finland" birth_date="07-01-1975" birth_place="Oulu" p_group="Group of the European People's Party (Christian Democrats) and European Democrats" m_state="FI">
      <p sl="en">Mevrouw de Voorzitter, zoals vele collega’s denk ik ook dat de eenheid van de Europese Unie erg belangrijk is, niet alleen bij het visabeleid, maar ook bij andere zaken die in samenhang met de Verenigde Staten van Amerika staan.</p>
      <p sl="en">Ik zou echter de commissaris inzonderheid willen vragen: denkt u dat de VS op het moment van de lidstaten, die pogen om onafhankelijke onderhandelingen over een visa waiver programma te voeren, verschillende vereisten verlangt, om redenen die niets met de veiligheid van doen hebben? Gelooft u dat de VS de lidstaten van de EU tegen elkaar uitspeelt en poogt om hiervoor gebruik te maken van andere zaken die ook met de kwestie van doen hebben? Of zijn het slechts veiligheidsbelangen van de kant van de VS?</p>
    </intervention>
    <intervention id="1-099" speaker_id="photo_generic" name="Franco Frattini" is_mep="True" mode="spoken">
      <p sl="it">vicevoorzitter van de Commissie . − Mevrouw de Voorzitter, dames en heren, hartelijk dank voor uw bijdragen.</p>
      <p sl="it">Aangezien bewegingsvrijheid naar mijn mening een grondrecht van onze Europese medeburgers is, waaraan we met de uitbreiding van Schengen tegemoet kwamen, is mijn eerste opmerking dat de Europese Commissie en de Europese instellingen naar een absoluut en niet naar een relatief resultaat heen moeten werken. Het moet voor alle burgers van alle lidstaten mogelijk zijn dat zij zonder persoonlijk visum naar de Verenigde Staten kunnen reizen. Dit is onze duidelijke doelstelling, en als gevolg hiervan begrijp ik de vrees en zorg, alsmede de onbehaaglijkheid van sommige leden van de lidstaten die al sinds vele jaren in de Europese Unie zijn, zoals Griekenland, of sinds vier jaren lid zijn.</p>
      <p sl="it">Allereerst moet er echter een ding duidelijk worden gemaakt, wanneer we een eerlijk beeld van de zaak willen hebben: het is niet waar dat wij geen resultaten hebben bereikt! Ons werk heeft eerder op Europees dan op nationaal niveau aanzienlijke resultaten opgeleverd, bijvoorbeeld pas geleden ten aanzien van Canada. Ik heb Canada verleden jaar bezocht, toen nog geen van de nieuwe lidstaten in het visa waiver programma met Canada was opgenomen. Twaalf maanden later zijn ze allemaal in het programma ondergebracht.</p>
      <p sl="it">Wij zijn het met Australië eens geworden over een systeem voor gelijke behandeling waardoor er geen discriminatie meer is tussen de oude en nieuwe – in aanhalingstekens – lidstaten van de Europese Unie.</p>
      <p sl="it">Het is waar dat we zulke resultaten met de Verenigde Staten nog moeten bereiken, maar ik wil de leden die over vier jaren - dat wil zeggen, de dag waarop ze tot de Europese Unie toetraden - spraken eraan herinneren, dat de Verenigde Staten zijn wet minder dan een jaar geleden heeft veranderd, in augustus 2007. Het is pas sinds deze tijd dat de Verenigde Staten hebben meegedeeld dat ze bereid zijn tot het uitbreiden van het visa waiver programma. Het is daarom niet mogelijk om over vier jaren te spreken, waarbij wij even buiten beschouwing laten dat de onderhandelingen met de Verenigde staten zelfs nog langer aan de gang zijn, maar eerder van minder dan 12 maanden onderhandeling op de grondslag van de nieuwe wet. Waarover we eerder hebben onderhandeld, op de grondslag van een nu veranderde wet, heeft duidelijk geen enkele relevantie meer.</p>
      <p sl="it">Naar mijn mening moeten we er met de Verenigde Staten aan werken om alle Europese burgers in een regeling onder te brengen waar ze geen persoonlijke visa nodig hebben, zonder dat sommige lidstaten geloven dat ze zo’n resultaat voor de anderen kunnen bereiken. Ik zeg dit in alle duidelijkheid. Waarom? Omdat hierdoor onze gesprekspartner, in dit geval onze Amerikaanse vrienden, de beste kaarten in handen krijgt bij de onderhandelingen. En de Amerikanen mogen dan onze vrienden en bondgenoten zijn, maar ze zijn desondanks onderhandelingen aan het voeren en zullen druk bij de onderhandelingen uitoefenen wanneer ze zwakheden in het Europese Huis gewaarworden. We moeten ervoor zorgen dat wij geen zwakheid tonen: dit is waar het om gaat en hierover mag geen onduidelijkheid heersen.</p>
      <p sl="it">U zult u eraan herinneren dat toen ik de PNR-overeenkomst aan dit Huis presenteerde, een overeenkomst die sommigen bekritiseerden en anderen toejuichten, ik vertelde dat de overeenkomst Europa in een sterkere positie ten opzichte van de VS zou stellen. Ik zou nu graag willen zeggen dat degenen die voorstanders waren van een Europees PNR gelijk hadden, omdat één van de hoofdzaken van het door ons verzochte mandaat inhoudt dat er geen gegevens- en informatie-uitwisseling plaatsvindt boven en buiten hetgeen in de overeenkomst is bepaald, en wanneer zulke verzoeken zouden worden ingediend, dat de Europese Unie deze zou verwerpen.</p>
      <p sl="it">Dat is het bewijs ervoor dat zo’n Europese overeenkomst compenseert voor de zwakke houding van lidstaten die om verdere gegevens werden verzocht. – en er bestaat geen twijfel over dat deze verzoeken er zijn geweest – alsmede om toegang tot gegevensbanken die van ons zijn, van Europa. Als gevolg van deze door sommigen bekritiseerde en door anderen ondersteunde overeenkomst kunnen we nu zeer duidelijk aan onze Amerikaanse vrienden vertellen dat het niet mogelijk is om verder dan de Europese PNR-overeenkomst te gaan. Dat is naar mijn mening een teken van sterkte en niet van zwakheid.</p>
      <p sl="it">We weten al wat we mogen doen en wat niet. Onze regelgevingen, de Europese wetten en de door ons ondertekende en geparafeerde overeenkomsten leggen dit vast. In dit opzicht is het klaarblijkelijk dat Europa met één stem moet spreken bij de aanpak van deze zaken, en het is ook klaarblijkelijk dat de ‘verdeel en heers’ aanpak vanuit Europees oogpunt de slechtst denkbare aanpak is, en een aanpak is die we moeten weerstaan en waartegen de instellingen zich moeten verzetten.</p>
      <p sl="it">Waarom bespreken we echter deze zaak vandaag in dit Huis? Omdat zelfs wanneer er duidelijke wetten zijn, zelfs wanneer er gedetailleerde overeenkomsten zijn, er een verleiding bestaat, wanneer ik het zo mag noemen, om naar voren te springen. Een verleiding die in politiek opzicht begrijpelijk is voor de burgers van de desbetreffende landen, maar die institutioneel onacceptabel is. Daarom moesten we reageren, duidelijk in de geest van solidariteit met alle lidstaten, waaronder ook diegenen zijn die de ambitie hebben om in het visa waiver programma te worden opgenomen.</p>
      <p sl="it">Wat hebben we gedaan? We hebben Coreper gevraagd, dat wil zeggen de ambassadeurs van de lidstaten, om een grondlijndocument overeen te komen. We beschouwen dit document als een rode draad: het herhaalt wat er wel of niet kan worden gedaan. Wij hebben ook de lidstaten gevraagd dat zij ervoor zorgen dat alle politieke onderhandelingen zich aan deze rode draad, aan deze hoofdzaak houden. Verder hebben wij herhaald dat bijvoorbeeld uitwisselingen van informatie die boven de in Europese verdragen opgenomen bepalingen uitgaan niet onze toestemming vinden, en dat kwesties zoals de terugkeer van ‘illegale immigranten’ op Europees en niet op nationaal niveau moeten worden onderhandeld. Het soort van zaken dat eerlijk gezegd niet had moeten worden herhaald wanneer er een formeel mandaat was geweest. We hebben dit om wille van de duidelijkheid gedaan, om voor eens en altijd te zeggen dat we de belangen van de lidstaten kunnen begrijpen die op het moment niet in het visa waiver programma zijn opgenomen, maar dat de wetten van de Europese Unie voorrang hebben boven deze belangen. Zouden we dit slechts één keer in vraag stellen, dan zou dit een precedent scheppen waarop vele andere zouden volgen, elk gevaarlijker dan het voorafgaande.</p>
      <p sl="it">Ten slotte, mevrouw de Voorzitter, zijn we deze week aan het werk om aan de VS een onderhandelingsmandaat voor te stellen dat het zeer duidelijk zal maken dat alle lidstaten unaniem, zelfs de afgevaardigden van Tsjechië en Estland, overeen zijn gekomen dat de grondlijn niet mag worden overtreden in individuele onderhandelingen. Bestaan er marges voor individuele onderhandelingen? Ja, zeker voor gebieden waarop Europa geen bevoegdheid heeft, dat is duidelijk. Echter voor alle andere zaken, waarvoor Europa de bevoegdheid heeft, en hierbij gaat het om een overweldigende meerderheid, geven de lidstaten ons een eenstemmig mandaat; dat is, wanneer ik dit mag zeggen, een lijn die het Sloveense voorzitterschap absoluut voornemens is te volgen. Morgen zal ik de Commissie om een formeel mandaat vragen om de Verenigde Staten over onze lijn in te lichten, en met betrekking tot deze lijn mogen er geen tegemoetkomingen of afwijkingen zijn.</p>
    </intervention>
    <intervention id="1-101" speaker_id="28266" name="Sophia in 't VELD" is_mep="True" mode="spoken" nationality="Netherlands" birth_date="13-09-1963" birth_place="Vollenhove" m_state="NL">
      <p sl="en">Mijnheer de Voorzitter, zoals zo vaak tijdens deze debatten kom ik tot de conclusie dat we geen antwoord krijgen op onze vragen. Ik heb de commissaris een zeer precieze vraag gesteld: heeft hij kunnen vaststellen of de tenuitvoerleggingsmaatregelen betreffende het PNR-gedeelte van het memorandum van overeenstemming in overeenstemming zijn met de overeenkomst tussen de EU en de VS en zo nee, betekent dit dan dat de overeenkomst ongeldig is?</p>
      <p sl="en">De commissaris heeft gezegd dat sommige lidstaten tegen de overeenkomst waren en andere vóór. Ik zou hem eraan willen herinneren dat we vorig jaar juli in dit Huis bijna met eenparigheid van stemmen een resolutie hebben aangenomen waarin de overeenkomst als gebrekkig werd aangemerkt.</p>
    </intervention>
    <intervention id="1-102" speaker_id="photo_generic" name="Franco Frattini" is_mep="True" mode="spoken">
      <p sl="it">vicevoorzitter van de Commissie . − Mijnheer de Voorzitter, dames en heren, ik zal het zeer kort houden. Ik dacht dat ik mij duidelijk had uitgedrukt, maar dan herhaal ik het nog eens: er zullen geen uitvoeringsvoorschriften komen, ondanks het door Coreper goedgekeurde document en het mandaat waarom ik zal verzoeken. Er zijn tot op heden nog geen uitvoeringsvoorschriften, omdat Tsjechië ons verzoek heeft ingewilligd om geen uitvoeringsvoorschriften te presenteren totdat er een gemeenschappelijk Europees standpunt is gevonden. Wij hebben dit standpunt gevonden en de regering van Tsjechië zal zich er aan houden.</p>
    </intervention>
    <intervention id="1-103" speaker_id="28380" name="Marek SIWIEC" is_mep="True" mode="spoken" nationality="Poland" birth_date="13-03-1955" birth_place="Piekary Sląskie" p_group="Group of the Progressive Alliance of Socialists and Democrats in the European Parliament" m_state="PL">
      <p sl="nl">Het debat is gesloten.</p>
    </intervention>
  </section>
  <section id="creitem18" title="18. Gegevensbescherming en consumentenrechten (debat)">
    <intervention id="1-105" speaker_id="28380" name="Marek SIWIEC" is_mep="True" mode="spoken" nationality="Poland" birth_date="13-03-1955" birth_place="Piekary Sląskie" p_group="Group of the Progressive Alliance of Socialists and Democrats in the European Parliament" m_state="PL">
      <p sl="nl">Aan de orde is de verklaring van de Commissie inzake gegevensbescherming en consumentenrechten.</p>
    </intervention>
    <intervention id="1-106" speaker_id="photo_generic" name="Franco Frattini" is_mep="True" mode="spoken">
      <p sl="en">vicevoorzitter van de Commissie . − Mijnheer de Voorzitter, allereerst wil ik er graag op wijzen dat de Richtlijn 95/46/EG (de ‘Gegevensbeschermingsrichtlijn’) van toepassing is op in de Gemeenschap gevestigde voor de verwerking van gegevens verantwoordelijke personen. Het is ook van toepassing op niet op het grondgebied van een lidstaat gevestigde voor de gegevens verantwoordelijke personen, wanneer de voor de verwerking verantwoordelijke persoon gebruik maakt van al dan niet geautomatiseerde middelen, behalve indien deze middelen op het grondgebied van de Europese Gemeenschap slechts voor doorvoer worden gebruikt.</p>
      <p sl="en">De richtlijn zorgt voor de rechten van alle individuen, Wat voor nationaliteit of verblijfplaats ze ook hebben en ongeacht of ze als consument handelen of niet. Het stelt wezenlijke bepalingen op die verplichtingen opleggen aan voor gegevens verantwoordelijke personen en die de rechten van het individu erkennen. Het schrijft ook sancties voor en toepasselijke oplossingen in het geval van schendingen en roept handhavingsmechanismen in het leven die deze doeltreffend maken.</p>
      <p sl="en">We volgen nauw de ontwikkelingen in de technologie en de daarmee verbonden uitdagingen, met name de uitdagingen die in verband staan met de bescherming van de persoonlijke levenssfeer en de persoonsgegevens. Wat de trans-Atlantische samenwerking betreft, onderhouden we een regelmatig contact met de voor het monitoren van het ‘Safe Harbour-programma’ (Een EU-VS-programma voor de gegevensuitwisseling) verantwoordelijke autoriteiten van de Verenigde staten – het Amerikaanse ministerie van Handel en de Federal Trade Commission – in het kader waarvan ook de vragen met betrekking tot de bescherming van persoonsgegevens worden aangekaart. Kwesties die door nieuwe technologieën en hun wereldwijde inzet naar boven komen worden ook onderzocht.</p>
      <p sl="en">In dit bijzondere geval, de fusie tussen Google en Double Click, wordt de zaak nog steeds door de Commissie onderzocht om te beslissen of de overwogen fusie in lijn met verordening 139/2004/EG is (de ‘Fusie verordening’). Wij zullen binnenkort een besluit aannemen. Het mag echter worden gezegd dat de Commissie een uitgebreide analyse ten uitvoer heeft gebracht van de economische kanten die met de voorgestelde fusie gepaard gaan om vast te stellen of zij in overeenstemming met de regels van de interne markt is.</p>
      <p sl="en">De bedrijven zijn verplicht om aan de nationale gegevensbeschermingswetgeving te voldoen die de gegevensbeschermingsrichtlijn ten uitvoer leggen, en nationale gegevensbeschermingsautoriteiten zijn de organen die verantwoordelijk zijn voor het toezicht op de naleving door die entiteiten die persoonsgegevens binnen hun grondgebied verwerken.</p>
      <p sl="en">Een fusie tussen verschillende entiteiten spreekt de partijen van de fusie niet vrij van hun verplichting ten opzichte van de nationale beginselen voor gegevensbescherming. Inderdaad, welk besluit de Commissie ook zal nemen tot goedkeuring van een fusie, het laat de verplichtingen die aan de partijen door de gemeenschapswetgeving inzake de bescherming van de levenssfeer met het oog op het verwerken van persoonsgegevens opgelegd werden onverlet.</p>
      <p sl="en">Onafhankelijk van de goedkeuring van de fusie zal de nieuwe entiteit bij zijn dagelijks werk de grondrechten moeten respecteren die door alle relevante instrumenten worden erkend, waaronder, maar niet alleen, de bescherming van de levenssfeer en van de gegevens. De nationale gegevensbeschermingsautoriteiten worden daarom belast met de taak om deze naleving te garanderen, en ervoor te zorgen dat zo nodig toepasselijke maatregelen worden genomen om de naleving door te zetten.</p>
    </intervention>
    <intervention id="1-107" speaker_id="28229" name="Manfred WEBER" is_mep="True" mode="spoken" nationality="Germany" birth_date="14-07-1972" birth_place="Niederhatzkofen" m_state="DE">
      <p sl="de">namens de PPE-DE-Fractie . – Mijnheer de Voorzitter, mijnheer de vicevoorzitter van de Commissie, dames en heren, Internet is een grote zegen. Niemand van ons kan zich voorstellen vandaag zonder deze nieuwe technologie te werken. Het maakt ook gegevensuitwisseling op onvoorstelbare schaal mogelijk. Niets is echter perfect en de onvolkomenheden worden duidelijk wanneer miljarden van records gedurende een lange tijd worden opgeslagen.</p>
      <p sl="de">Bij het onderzochte geval heeft commissaris Frattini duidelijk gemaakt dat het regelgevend kader van de Europese Unie moest worden geactiveerd om de fusie tussen Google en DoubleClick te onderzoeken. We zullen de uitkomsten van dat onderzoek afwachten en daarna onze politieke conclusies trekken.</p>
      <p sl="de">Hier komt echter het kernprobleem op de proppen, namelijk hoe we met de gegevensbescherming in het internet omgaan, omdat het kleine en grote bedrijven – en ook de gebruiker – niet om het even is op welke manier hun gegevens worden beschermd. Er zijn geen gemakkelijke antwoorden, omdat aan de kern van de zaak de onbeantwoorde vraag staat of een IP-adres een aan één persoon gebonden gegeven is. Waar het om providers gaat die statische adressen toewijzen is dit het geval, maar bij ontelbaar andere providers geeft het IP-adres niet automatisch de identiteit van de gebruiker prijs. Hier zou gegevensbescherming naar onze mening zelfs negatief kunnen zijn, en zou zelfs een openlegging van de verzamelde gegevens mogelijk zijn.</p>
      <p sl="de">Of wettelijke regelgeving nodig is moet altijd worden bekeken tegen de achtergrond van de noodzakelijkheid en de evenredigheid. De gebruiker heeft ook een heleboel voordelen van het publiceren van zijn gegevens. Het is belangrijk dat hij bewust over het doorgeven van zijn gegevens beslist, en hierover ook beschikken kan. Dat betekent dat de gebruiker het recht op informatie moet hebben, dat wil zeggen dat hij het recht heeft om te weten welke gegevens over hem opgeslagen zijn, en het moet daarom duidelijk geregeld worden hoe met het doorgeven van gegevens, met de verkoop van gegevens, wordt omgegaan.</p>
      <p sl="de">Daarom moeten we beginnen met vrijwillige verplichtingen, zo mogelijk met een trans-Atlantische aanpak – omdat we het internet gewoon niet regelen kunnen zonder gemeenschappelijke globale initiatieven – en wanneer de vrijwillige verplichtingen niet voldoende zijn, dan zullen we ook over wettelijke maatregelen moeten praten.</p>
    </intervention>
    <intervention id="1-108" speaker_id="28576" name="Stavros LAMBRINIDIS" is_mep="True" mode="spoken" nationality="Greece" birth_date="06-02-1962" birth_place="Athina" p_group="Group of the Progressive Alliance of Socialists and Democrats in the European Parliament" m_state="GR">
      <p sl="el">namens de PSE-Fractie. – Mijnheer de Voorzitter, wanneer gewone gebruikers online gaan, zijn ze er zich niet van bewust dat hun meest gevoelige persoonlijke gegevens, zoals hun politieke en filosofische overtuigingen, financiën, koopgedrag, reizen en interesses in het algemeen, worden opgeslagen terwijl ze simpele zoekopdrachten uitvoeren, inkopen doen of aan discussies deelnemen. Inderdaad, de particuliere firma’s die zulke gegevens verzamelen zijn vaak zelfs niet Europees. Heden hinderen noch de Europese wetgeving noch internationale overeenkomsten er grote particuliere firma’s aan dat zij gebruik maken van onze persoonlijke gegevens. Ik zou zelfs zo ver willen gaan om te zeggen dat niets de veiligheidsdiensten van derde landen eraan hindert om zich toegang tot zulke gegevens te verschaffen. Waarom heeft Europa de bevoegdheid en de mogelijkheid om zich hiermee bezig te houden? Omdat, zoals de heer Frattini terecht heeft gezegd, de gegevensbeschermingsrichtlijn van toepassing is op aanbieders van elektronische en internetdiensten binnen en buiten Europa. Onze persoonlijke gegevens verliezen niet aan belang en interesse alleen omdat een bedrijf buiten Europa is gevestigd.</p>
      <p sl="el">Ik heb drie specifieke voorstellen, mijnheer de Voorzitter:</p>
      <p sl="el">Ten eerste, moeten particuliere burgers in elk geval werkelijk om hun toestemming worden gevraagd voor het verzamelen, laat staan het gebruik maken van hun persoonlijke gegevens, zoals de door mij aangehaalde richtlijn stipuleert. Dit mag niet in de kleine lettertjes worden ondergebracht, maar duidelijk en uitdrukkelijk. Op het moment zijn zelfs die burgers die de wens hebben om hun gegevens te wissen of verhinderen willen dat ze door derde partijen worden gebruikt vaak niet in staat om op de verwarrende websites de weg te vinden. Websites zijn zo moeilijk vormgegeven, zodat firma’s later met speciale werktuigen en software de interesses van de gebruiker kunnen ontdekken en aan hun producten kunnen verkopen, of zodat de veiligheidsdiensten vervolgens gebruikers om andere redenen kunnen opsporen.</p>
      <p sl="el">Ten tweede – en ik ben blij dat de heer Frattini dit heeft gezegd – moet de Europese Commissie werkelijk begrijpen dat de fusie van deze bedrijven niet alleen ten opzichte van de financiële analyses belangrijk is, maar ook in het kader van de persoonsgegevens van de burgers die waarschijnlijk door anderen zullen worden misbruikt, of in de toekomst zouden kunnen worden misbruikt. Wij zijn niet alleen een gemeenschap van geld en markten, maar bovenal een gemeenschap van waarden.</p>
      <p sl="el">Ten derde, mijnheer de Voorzitter, wil ik tot slot nog zeggen: het debat van vandaag roert een zeer wijdlopig thema aan, waarvan we pas het topje van de ijsberg hebben gezien, ofschoon het om een wereldwijd probleem gaat. Er is een internationaal handvest van de grondrechten van internetgebruikers nodig. Er is op het moment niets van dien aard. In deze tijd zal Big Brother niet opduiken, omdat de één of andere dictatuur hem inzet. Big Brother komt vanzelf, omdat ons gehele leven wordt opgenomen aan de hand van elektronische sporen in het internet. Wanneer wij allen samen geen principiële basis kunnen vinden om ons te beschermen, dan zullen we morgen wakker worden in een heel andere en naar ik geloof veel onaangenamere wereld, hoe gebruikersvriendelijk, prettig en betoverend ons alles vandaag ook mag schijnen.</p>
    </intervention>
    <intervention id="1-109" speaker_id="28266" name="Sophia in 't VELD" is_mep="True" mode="spoken" nationality="Netherlands" birth_date="13-09-1963" birth_place="Vollenhove" m_state="NL">
      <p sl="nl">namens de ALDE-Fractie . – Ik had eigenlijk graag gezien dat de heer Frattini hier samen met zijn collega Neelie-Kroes had gezeten; ik denk namelijk dat het strikte onderscheid tussen marktregels en privacyregels achterhaald is. Wij weten dat de goedkeuring van de fusie van Google en Doubleclick eraan komt en uiteraard wil het Europees Parlement zich niet mengen in de details van die fusie, maar we willen wél weten welke garanties er zijn voor de privacy. Persoonsgegevens zijn big business geworden. Informatie over klanten, gebruikers en hun gedrag en voorkeuren is essentieel voor de concurrentiepositie van bedrijven. Bescherming van persoonsgegevens kan dus niet meer los worden gezien van concurrentiebeleid.</p>
      <p sl="nl">De Commissie heeft gekozen voor een zeer traditionele mededingingsaanpak, die niet meer is toegesneden op de behavioural advertising van de 21ste eeuw. Mededinging moet garanties inhouden voor de bescherming van privacy en consumentenrechten als fusies leiden tot megabedrijven met veel informatie over gebruikers, zoals bij voorbeeld Google/Doubleclick, maar ook een mogelijke Microsoft/Yahoo, of Yahoo/Rupert Murdoch, of Reed Elsevier/ChoicePoint, enz.</p>
      <p sl="nl">Persoonsgegevens kunnen worden misbruikt om nieuwkomers buiten de markt te houden en het gaat erom dat in een gezonde concurrentie de consument privacy kan afdwingen, een bedrijf kan disciplineren, zoals in het geval van Facebook, bij voorbeeld. Wij hebben toch ook regels voor mediaconcentraties. Waarom betrekken wij dan niet de privacybescherming in het concurrentiebeleid? IP-adressen kunnen worden beschouwd als persoonsgegevens. En dat heeft mogelijk verstrekkende gevolgen voor de industrie, maar ook voor de gebruiker. Er moeten dus dringend Europese, maar vooral wereldwijde standaarden komen voor deze sector. De Europese Unie moet het voortouw nemen en een en ander samen met Amerika ontwikkelen, in samenspraak met de industrie. Ik stel dus voor om dit in te brengen in de agenda van de Transatlantic Economic Council.</p>
      <p sl="nl">Tenslotte hebben bedrijven ook belang bij het vertrouwen van de burger in goede bescherming van de privacy. Ik noemde net al het geval van Facebook, waar de consumenten hun macht hebben gebruikt om Facebook te dwingen beter op de privacy te letten. Ik zou dus willen pleiten voor een andere aanpak van de Europese Commissie, waarbij mededingingsbeleid, consumentenbescherming en bescherming van persoonsgegevens of privacy tot één geheel worden gesmeed.</p>
    </intervention>
    <intervention id="1-110" speaker_id="28345" name="David HAMMERSTEIN" is_mep="True" mode="spoken" nationality="Spain" birth_date="23-09-1955" birth_place="Los Angeles" p_group="Group of the Greens/European Free Alliance" m_state="ES">
      <p sl="es">namens de Verts/ALE-Fractie . – Mijnheer de Voorzitter, wij maken ons zorgen over een fusie die niet werkelijk een fusie is: het is de vereniging van twee elkaar aanvullende ondernemingen. De ene onderneming, Google, heeft een onmetelijke berg van gegevens, meer dan wie dan ook ter wereld, en de andere onderneming, DoubleClick, heeft het vermogen om deze gegevens over consumentengedrag te verwerken, te bewerken en in bepaalde banen te leiden.</p>
      <p sl="es">Met deze zaak moet zich de Europese Commissie bezighouden, omdat het voor de burgers van Europa om een gevaarlijke verbinding gaat, en vanwege de bescherming van onze persoonlijke levenssfeer en handelingen. De structuur van de fusie kan een gevaar voor de persoonlijke levenssfeer zijn, aangezien de nationale overheden op het moment niet het vermogen hebben om aan de weet te kom hoe deze gegevens worden bewerkt, en ook de consumenten niet zullen weten waar hun gegevens heengaan of hoe deze gegevens door derden worden gebruikt.</p>
    </intervention>
    <intervention id="1-111" speaker_id="28139" name="Carl SCHLYTER" is_mep="True" mode="spoken" nationality="Sweden" birth_date="07-01-1968" birth_place="Danderyd" p_group="Group of the Greens/European Free Alliance" m_state="SE">
      <p sl="sv">Mijnheer de Voorzitter, de consument is weerloos in het internet. Wanneer je gebruik wilt maken van populaire diensten kun je niet de optie ‘verzamel geen gegevens over mij’ aanvinken. Noch kan men aan de weet komen wat er met de eigen gegevens gebeurt. Je doet een zoekopdracht, je koopt iets. Wanneer een en hetzelfde bedrijf in staat is om al deze informatie te verbinden, dan kan het een enorm marketingvoordeel bereiken en een enorme rijkdom aan informatie verzamelen over allen die gebruik maken van het internet. Hetzelfde is van toepassing wanneer je legaal een film wilt downloaden uit het internet. Dan moet je gebruik maken van de software van één bepaald bedrijf, dat wil zeggen Windows.</p>
      <p sl="sv">We kunnen onszelf alleen tegen deze grote bedrijven te weer zetten, wanneer onze wetgevers ons daarbij helpen. Hoe kwetsbaar gegevensbescherming kan zijn, wordt duidelijk wanneer wij naar de strijd tegen overtredingen van het auteursrecht kijken. Er vindt een computerzoeking bij een file sharer plaats en al zijn persoonlijke informatie wordt uitgeplozen. Deze informatie wordt dan naar mediabedrijven gestuurd om uit te vinden wat onder auteursrecht lag en wat niet. Wanneer mediabedrijven toegang hebben tot onderzoeksmateriaal van de politie, hoe kun je dan consumenten beschermen? Het wordt tijd dat de gegevensbescherming een behoorlijke duw in de rug krijgt.</p>
    </intervention>
    <intervention id="1-112" speaker_id="28246" name="Alexander Nuno PICKART ALVARO" is_mep="True" mode="spoken" nationality="Germany" birth_date="26-05-1975" birth_place="Bonn-Bad Godesberg" p_group="Group of the Alliance of Liberals and Democrats for Europe" m_state="DE">
      <p sl="de">Mijnheer de Voorzitter, ik moet toegeven dat ik een fan van deze ‘catch the eye’ procedure ben, vooral wanneer de klok nog niet tikt.</p>
      <p sl="de">Op het gebied van de gegevensbescherming hebben we zonder twijfel nog veel te bespreken. Door enkele leden van de Verts/ALE-Fractie werd het onderwerp aangesneden van de gegevensverzameling over particuliere bedrijven en privépersonen. Fusies zoals deze tussen Google en DoubleClick werpen zeker vragen op. Toch moeten wij er voor oppassen om niet het één met het ander te vermengen. Wanneer vele kikkers kwaken, blijft het altijd nog gekwaak. Wat ik bedoel, is dat we niet mogen vergeten dat we ook de technologische processen moeten begrijpen die hieraan ten grondslag liggen.</p>
      <p sl="de">Wij – en mijn Fractie vormt hierop zeker geen uitzondering – houden ons vaak zeer nauw bezig met zaken die met het internet in verband staan, en doen dit vaak op zeer emotionele manier. Wanneer ik echter wil begrijpen hoe het internet en de gegevensverzameling werken, moet ik eerst de technologie begrijpen die hieraan ten grondslag ligt.</p>
      <p sl="de">In verband hiermee geloof ik dat er veel te zeggen valt voor de aanpak van de heer Weber om eerst uit te zoeken in hoeverre IP-adressen persoonsgegevens zijn inzake de Richtlijn 2002/58 betreffende privacy en elektronische communicatie. Want in sommige gevallen kan het IP-adres in verbinding met gebruikersgegevens zeker de basis vormen voor de vergaring van persoonlijke informatie. Aan de andere kant, gezien de huidige technologische stand van zaken, waar koelkasten bijvoorbeeld automatisch kookrecepten uit het internet halen, is de vraag of het zich bij het IP-adres van mijn koelkast om persoonsgegevens handelt nu werkelijk redundant.</p>
    </intervention>
    <intervention id="1-113" speaker_id="28253" name="Eva LICHTENBERGER" is_mep="True" mode="spoken" nationality="Austria" birth_date="01-07-1954" birth_place="Zams" p_group="Group of the Greens/European Free Alliance - Vice" m_state="AT">
      <p sl="de">Mijnheer de Voorzitter, zoals de vorige spreker terecht heeft aangevoerd, moet de technische achtergrond van deze regeling worden onderzocht. Wij hebben hier met een geval te maken dat nogal moeilijk ligt, omdat het niet volledig onder het concurrentierecht valt, maar waarbij toch de kritische massa wordt overschreden die voor problemen zorgt.</p>
      <p sl="de">Wanneer puntje bij paaltje komt zal het voor de nationale gegevensbeschermingsautoriteiten en gegevensbeschermingswetgeving moeilijk worden om overtredingen door deze fusiepartners aan te pakken, omdat de verwerking van de gegevens die dan over DoubleClick zal lopen, op volledig andere wijze verder zal worden bewerkt. Hierin bestaat een van de technische moeilijkheden die wij moeten oplossen. Daarom geloof ik dat de opeenhoping van zo veel potentieel in de handen van één groep zeer slecht voor de markt is, omdat het nieuwe concurrenten uitsluit van de markt.</p>
    </intervention>
    <intervention id="1-114" speaker_id="photo_generic" name="Franco Frattini" is_mep="True" mode="spoken">
      <p sl="it">vicevoorzitter van de Commissie . − Mijnheer de Voorzitter, dames en heren, ik geloof ook dat de zorgen die door veel van de sprekers tot uitdrukking werden gebracht, zorgen zijn die wij allen delen; vooral in het opzicht dat we op het moment nog geen tevredenstellend systeem voor gegevensbescherming inzake de nieuwe technologieën en het internet hebben.</p>
      <p sl="it">Wij moeten net zoveel aandacht besteden, misschien zelfs meer, aan de gegevensbescherming bij het bekend maken van onze persoonsgegevens aan een particuliere industriële groep als wanneer wij persoonsgegevens aan een gerechtshof openbaren tijdens een onderzoek in het kader van antiterrorisme.</p>
      <p sl="it">Om deze redenen zijn dit ernstige aangelegenheden en kennelijk, alhoewel relatief nieuw, is het door de heer Lambrinidis naar voren gebrachte idee van een handvest voor de grondrechten van de internetgebruiker volledig in overeenstemming met het globale karakter van het internet.</p>
      <p sl="it">Zoals u weet, en zoals ik net in mijn inleiding heb opgemerkt, zijn de bestaande regelingen van toepassing op grond van het grondgebied waarop zich een bepaalde aanbieder heeft gevestigd, maar deze geografische begrenzing is niet werkelijk in overeenstemming met het internet. Dit moet naar mijn geloof de richting zijn waarnaar ons werk moet toegaan, en ik geloof ook dat het belangrijk is om een verbindend element te vinden tussen de mededingingskant van de zaak en de kant van het consumentenbeschermingsbeleid, waaronder ook de persoonlijke gegevens van deze gebruikers vallen.</p>
      <p sl="it">Dit is iets waarover we net begonnen zijn met praten en zoals u weet volgt de Commissie de ontwikkelingen op vele gebieden van gegevensbescherming die niet door de Europese wetgeving worden afgedekt. Deze omvatten initiatieven door de Raad van Europa, de Verenigde Naties en de internationale conferentie inzake gegevensbescherming.</p>
      <p sl="it">Er bestaat niettemin een gevaar dat we in het achterhoofd moeten houden. Ik wil de volgende vraag stellen: Zou een charta van de grondrechten van de internetgebruiker niet de bescherming verzwakken, aangezien zij voor een buitengewoon groot aantal mensen zou moeten gelden? Juist dit maakt het duidelijk dat wij onze Europese wetgeving als voorbeeld moeten nemen – wanneer ik zo vrij mag zijn – om het te exporteren, en dat we geen zwakkere regelgeving inzake gegevensbescherming mogen accepteren alleen omdat deze op een veel breder geografisch gebied moeten worden toegepast.</p>
      <p sl="it">Ten slotte kan ik u vertellen dat om het praktische werk op gang te brengen, de zogenaamde ‘Werkgroep Artikel 29’, die allen die met dit werk van doen hebben kennen, een met redenen omkleed advies aan het voorbereiden is inzake gegevensbescherming in verbinding met zoekmachines en aanbieders van internetdiensten.</p>
      <p sl="it">Met andere woorden, we pakken deze zaak aan, en er is een vragenlijst verstuurd die als vertrekpunt kan dienen voor dit met redenen omkleed advies. De vragenlijst omvat het beleid inzake gegevensbescherming en is naar een groot aantal leidende personen, zoekmachinebeheerders en dienstenaanbieders gestuurd. Naar mijn mening zouden de verzamelde antwoorden en het advies dat zeker zo snel als mogelijk, hopelijk voor het zomerreces, zal worden gepubliceerd een gecoördineerd antwoord op de desbetreffende problemen kunnen leveren en op de richting die het werk zal moeten nemen.</p>
    </intervention>
    <intervention id="1-115" speaker_id="28380" name="Marek SIWIEC" is_mep="True" mode="spoken" nationality="Poland" birth_date="13-03-1955" birth_place="Piekary Sląskie" p_group="Group of the Progressive Alliance of Socialists and Democrats in the European Parliament" m_state="PL">
      <p sl="nl">Het debat is gesloten.</p>
      <p sl="nl">Schriftelijke verklaringen (Artikel 142)</p>
    </intervention>
    <intervention id="1-977" speaker_id="36281" name="Silvia-Adriana ȚICĂU" is_mep="True" mode="written" nationality="Romania" birth_date="14-11-1970" birth_place="Galaţi" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">In de huidige tijd gebruiken steeds meer Europese burgers de diensten van de informatiemaatschappij, zij het financiële diensten, intelligente vervoerssystemen, tolsystemen voor het gebruik van de wegeninfrastructuur, gecomputeriseerde gezondheidssystemen, het internet, bewakings- en controlecamera’s of het gebruik van biometrische gegevens. De zekerheid en veiligheid van zulke diensten is wezenlijk voor het vertrouwen van de gebruiker.</p>
      <p sl="ro">De veiligheid van elektronische netwerken en gecomputeriseerde systemen zijn samen met technologieën ter verbetering van de persoonlijke gegevensbescherming de hoofdaangelegenheid van de strategie voor een veilige informatiemaatschappij die door de Commissie in 2006 werd aangenomen. In een mededeling van mei 2007 presenteerde de Commissie, de mogelijke met het gebruik van de informatietechnologie verbonden gevaren, zoals identiteitsdiefstal, bewaking of zelfs fraude.</p>
      <p sl="ro">Om een veiligere informatiemaatschappij te bereiken moeten de specifieke producten en diensten al vanaf de ontwerpfase mechanismen voor gegevensbescherming bevatten. Het is evenzeer nodig dat ook de procedures en beginselen die van toepassing zijn op de veiligheid van de informatiemaatschappij aan de mensen worden verklaard die betrokken zijn bij het ontwerp, het exploiteren en het gebruik van gecomputeriseerde systemen, en dat deze voor hen ook toegankelijk blijven. Ik vraag de Commissie tot onderzoek van de noodzaak van bepaalde regelgevingen van de gemeenschap inzake de veiligheid van elektronische communicatiediensten en gecomputeriseerde systemen.</p>
      <p sl="ro">Iedere aanbieder van voor de informatiemaatschappij specifieke diensten moet zich aan de nationale en internationale wetgeving inzake gegevensbescherming houden.</p>
    </intervention>
  </section>
  <section id="creitem19" title="19. Gemeenschappelijke regels op het gebied van de beveiliging van de burgerluchtvaart (debat)">
    <intervention id="1-117" speaker_id="28380" name="Marek SIWIEC" is_mep="True" mode="spoken" nationality="Poland" birth_date="13-03-1955" birth_place="Piekary Sląskie" p_group="Group of the Progressive Alliance of Socialists and Democrats in the European Parliament" m_state="PL">
      <p sl="nl">Aan de orde is het verslag van Paolo Costa, namens de delegatie van het Europees Parlement in het bemiddelingscomité, over de door het bemiddelingscomité goedgekeurde gemeenschappelijke tekst van de verordening van het Europees Parlement en de Raad betreffende gemeenschappelijke regels op het gebied van de beveiliging van de burgerluchtvaart en tot intrekking van verordening (EG) Nr. 2320/2002 (C6-0029/2008 – 2005/0191(COD)) (A6-0049/2008).</p>
    </intervention>
    <intervention id="1-118" speaker_id="4747" name="Paolo COSTA" is_mep="True" mode="spoken" role="rapporteur" nationality="Italy" birth_date="23-07-1943" birth_place="Venezia" p_group="Group of the Alliance of Liberals and Democrats for Europe" m_state="IT">
      <p sl="it">Mijnheer de Voorzitter, vicevoorzitter van de Commissie, dames en heren, we vieren vandaag de afsluiting van een procedure die al sinds september 2005 aan de gang is.</p>
      <p sl="it">Wij hebben een lange en in sommige gevallen moeilijke weg bewandeld, maar het was naar mijn gevoel uiteindelijk de moeite waard. Het gaat om de zaak van de beveiliging van de burgerluchtvaart. De verordening die tot nu toe van kracht was, werd aangenomen in het emotionele klimaat dat samenhing met de aanvallen op de twin towers op 11 september 2001. Het was een moeilijke bevalling, maar werd toen aangenomen en toegepast, en ofschoon het in de laatste jaren behoorlijk succesvol was, waren er in de praktijk toch leemtes en tekortkomingen.</p>
      <p sl="it">Daarom staan we nu op het punt om deze verordening te herzien. De doelstelling is dat wij flexibelere antwoorden bieden op technologische, psychologische en gedragsveranderingen bij de strijd tegen het terrorisme, waarbij duidelijk rekening wordt gehouden met de tot nu toe door ons opgedane ervaringen. De veiligheid en de bescherming tegen aanvallen door terroristen zijn een duidelijke prioriteit, maar mogen niet op zich alleenstaand worden besproken. Ze moeten in een enigszins evenwichtiger kader worden gezien.</p>
      <p sl="it">Controles moeten streng en doelmatig zijn, maar ze moeten niet al te veel overlast voor de passagiers met zich mee brengen, en hun toepassing mag geen onnodige kosten tot gevolg hebben. De kosten zouden zo mogelijk kunnen worden gedeeld en niet alleen door de passagiers worden gedragen. Daarom kunnen deze controles niet worden ingevoerd zonder de nodige democratische controle. Op deze twee onderwerpen – de kosten en de democratische verantwoording – heeft de delegatie van het Parlement zijn opmerkzaamheid gericht tijdens de bemiddelingsfase van deze procedure.</p>
      <p sl="it">Ten aanzien van de kosten ben ik blij dat ik dit Huis kan mededelen dat een artikel is opgenomen, let wel geen overweging, om vast te leggen dat zij – de veiligheidskosten – moeten worden gedeeld tussen passagiers, luchthavens, vliegtuigmaatschappijen en nationale regeringen. Volgens een ander artikel, geen interinstitutionele verklaring zoals in 2002, maar een artikel, moet de Commissie het probleem uitvoeriger onderzoeken en aan dit Huis en de Raad voorstellen voorleggen om het probleem door middel van een juiste kostenverdeling tussen de belastingbetalers en de passagiers op te lossen.</p>
      <p sl="it">Ten aanzien van de democratische verantwoording wisten we met succes de inzet van een verbeterde comitologieprocedure of een comitologieprocedure met controle te bereiken, vooral wanneer een nieuw soort controle, onderzoek of een begrenzing van de aansprakelijkheid voor het leven van de passagiers wordt ingevoerd. Wanneer het Parlement in toekomst besluit dat een veiligheidsmaatregel niet in verhouding is, dan zal het Parlement tot een publiek debat kunnen oproepen voor een gepast onderzoek van deze overwegingen.</p>
      <p sl="it">Over het geheel heb ik het gevoel dat er op deze manier een evenwicht is bereikt tussen een doelmatige bestrijding van het terrorisme en tegelijkertijd het zo sterk als mogelijk respecteren van de privacy en de praktijken van de passagiers, alsmede het vermijden van onnodige irritaties voor laatstgenoemden.</p>
      <p sl="it">Daarom, mijnheer de Voorzitter, zou ik de Kamer, ons Huis willen aanbevelen dat het de in de bemiddeling bereikte overeenkomst aanneemt, zodat de Commissie doelkrachtig aan het werk kan gaan.</p>
    </intervention>
    <intervention id="1-119" speaker_id="photo_generic" name="Jacques Barrot" is_mep="True" mode="spoken">
      <p sl="fr">vicevoorzitter van de Commissie. − Mijnheer de Voorzitter, dames en heren, voor u ligt een voorstel voor een nieuw regelgevend kader inzake de beveiliging van de burgerluchtvaart, waarmee u allemaal vertrouwd bent. Ik stel al het werk en de moeite zeer op prijs die u in het bereiken van een positief resultaat in de lange en moeilijke bemiddelingsprocedure hebt gestoken.</p>
      <p sl="fr">Wij zijn nu in het eindstadium voor een nieuw regelgevend kader aanbeland, een verder bewijs van beter wetgeven. Op 4 maart heeft de Raad de derde lezing van deze uitgewogen en bevorderlijke tekst formeel afgesloten die zeer belangrijk voor zowel de industrie als ook voor de passagiers is. Het is nu aan de leden van Europees Parlement om het proces te besluiten.</p>
      <p sl="fr">Ik ben de heer Costa dankbaar dat hij het Parlement om toestemming voor deze tekst heeft gevraagd om zodoende voor een succesvol resultaat van de bemiddeling te zorgen. Bij het bemiddelingsproces heeft iedereen in een geest van compromis gehandeld, maar ik geloof dat ik kan zeggen dat het Parlement er als winnaar is uitgekomen, omdat het merendeel van de voorgestelde amendementen en ideeën aanwezig zijn in de tekst waarover u zult stemmen.</p>
      <p sl="fr">Ik heb uw verwachtingen ten opzichte van het financieringsbeginsel begrepen. Ik ben een sterke persoonlijke verplichting ingegaan in het bemiddelingsproces. Ik verwijs, zo u wilt, op mijn vorige verklaring dat ik van plan ben om een wetsgevingsvoorstel bij de Commissie in te dienen over de verdeling tussen belastingbetalers en gebruikers van de kosten van de strengere veiligheidsmaatregelen in de luchtvaart die de lidstaten kunnen vaststellen in aanvulling op de gemeenschappelijke basisnormen.</p>
      <p sl="fr">Dit doet geen afbreuk aan het initiatiefrecht van de Commissie of het naleven van binnenlandse procedures, met name het doorvoeren van een toepasselijke effectbeoordeling voor welk wetgevingsvoorstel dan ook.</p>
      <p sl="fr">Bovendien zal de invoering van de regelgevingsprocedure met toetsing, door de overstap naar het nieuwe 'comitologie' besluit, het Europees Parlement meer macht geven over de algemene regels die de Commissie na de aanneming van de kaderverordening moet opstellen.</p>
      <p sl="fr">Terwijl dit meer flexibiliteit geeft aan het systeem tot toepassing van de wetgeving onder de regelgevingsprocedure met toetsing, biedt dit alles een tegengewicht bij de algemene tenuitvoerlegging van wetgeving. Zodoende bereiken wij in al deze situaties institutionele vooruitgang.</p>
      <p sl="fr">Wat artikel 4 betreft maak ik u opmerkzaam op de gemaakte verklaring. De Commissie verklaart zijn voornemen tot het voorstellen van algemene maatregelen zoals in het huidige artikel 4 lid 1 bis aangeduid, en van uitvoerige tenuitvoerleggingsmaatregelen in de zin van het huidige artikel 4 lid 2. De Commissie is voornemens artikel 251 van het Verdrag tot oprichting van de Europese Gemeenschap te gebruiken voor het voorstellen van benodigde toevoegingen aan de in deze verordening vastgelegde gemeenschappelijke basisnormen.</p>
      <p sl="fr">De Commissie neemt er nota van dat het belangrijk is dat gedetailleerde uitvoeringsmaatregelen met methodes moeten worden ontworpen die niet alleen voor een doeltreffende opsporing en afschrikking zorgen, maar ook de noodzakelijke flexibiliteit en snelheid opleveren, terwijl ze tegelijkertijd ter bescherming van de passagiers gevoelige documenten vertrouwelijk behandelen. De Commissie wijst er ook op dat de geldigheid van de uitvoeringsvoorschriften blijft bestaan totdat ze door volgens deze verordening aangenomen maatregelen worden vervangen.</p>
      <p sl="fr">Wat betreft zijn inhoud maakt de nieuwe verordening de ontwikkeling van geschiktere wetgeving mogelijk die beter in staat is om de veiligheidskwesties meer holistisch en flexibeler aan te pakken, in plaats van ze af te handelen door een reeks van individuele en herhaaldelijke aanpakken. Aanvankelijke schattingen door de Vereniging van Europese Luchtvaartmaatschappijen gaan ervan uit dat flexibelere methodes de uitgaven met maar liefst 500 miljoen kunnen verminderen.</p>
      <p sl="fr">Ter samenvatting, wanneer deze nieuwe verordening wordt aangenomen zal het gemakkelijker worden om regels overeen te komen met landen die geen lidstaten zijn, maar over even hoge luchtvaartveiligheidsnormen beschikken. Dit concept van one-stop security (eenmalige veiligheidscontrole) heeft niet alleen voordelen voor de passagiers, maar ook voor de luchtvaartsector van de Europese Unie.</p>
      <p sl="fr">Daarnaast hoop ik dat de nieuwste technologische ontwikkelingen ons in staat zullen stellen om aan het begin van het volgend jaar het volledige verbod van vloeistoffen aan boord van vliegtuigen te wijzigen. Zo gauw de geschikte technologie ter opsporing van vloeibare explosieven beschikbaar is, zal ik mij ervoor inspannen dat in de verordeningen rekening wordt gehouden met deze nieuwe factor. Het Europees Parlement zal inzicht hebben in alle plannen ter verandering van de regels op dit gebied.</p>
      <p sl="fr">Dames en heren, dit is een langdurig proces geweest. Het heeft van iedereen veel inspanning gevergd om het compromis te bereiken dat nodig was voor de aanneming van deze nieuwe verordening. Niet alleen zal deze nieuwe verordening ons helpen de veiligheid in de lucht te verbeteren, zij zal ook de kosten reduceren, de regels vereenvoudigen en de burgerluchtvaart effectiever beschermen.</p>
      <p sl="fr">Dus dank ik het Parlement hartelijk voor zijn werk bij het ontwerp van dit wetgevingsvoorstel en ik hoop duidelijk en oprecht op uw ondersteuning en op de aanneming van de tekst.</p>
    </intervention>
    <intervention id="1-120" speaker_id="4540" name="Philip BRADBOURN" is_mep="True" mode="spoken" nationality="United Kingdom" birth_date="09-08-1951" birth_place="Tipton" p_group="European Conservatives and Reformists Group" m_state="GB">
      <p sl="en">namens de PPE-DE-Fractie . – Mijnheer de Voorzitter, zoals zowel de rapporteur en ook commissaris Barrot hebben gezegd, hebben het Parlement en de Raad, na lange onderhandelingen in het bemiddelingsproces, eindelijk een overeenkomst bereikt die naar ik geloof constructief is en onze ondersteuning verdient.</p>
      <p sl="en">In het licht van de aanhoudende terroristische bedreiging geloven wij dat duidelijke veiligheidsregels en nog belangrijker de gemeenschappelijke uitvoering ervan in de luchthavens over heel Europa en bij de luchtvaartmaatschappijen absoluut noodzakelijk zijn, en dit voorstel treft in beide opzichten het doel.</p>
      <p sl="en">Terwijl wij niet in staat waren om een overeenkomst met de Raad over de financiering van deze veiligheidsmaatregelen te bereiken, heeft de Commissie afgesproken om binnen de komende maanden met een apart voorstel ter financiering van deze maatregelen naar voren te komen. Ik hoop zo snel als mogelijk.</p>
      <p sl="en">Ik wil het hier duidelijk maken dat, wanneer ze met dit voorstel naar voren komen, de Commissie en de Raad zich in acht moeten nemen voor de sterke en eendrachtige houding van het Parlement in deze zaak. Het Parlement moet niet als een verdere hoepel worden beschouwd waar de Commissie en de Raad doorheen moeten springen, maar eerder al een serieuze en gelijke partner bij dit proces. De zekerheid en veiligheid van de passagiers zijn van het allergrootste belang en zo gezien hoop ik dat het aanstaande voorstel van de Commissie onze sterke gezindheid zal weerspiegelen.</p>
      <p sl="en">Ondanks dit knelpunt, moeten wij dit verslag toejuichen. Ik kan de voordelen van gemeenschappelijke veiligheidsnormen in heel Europa zien. En aangezien de sterke terroristische bedreiging heden voor de luchtvaart alsmaar meer toeneemt, biedt dit voorstel belangrijke verbeteringen voor de zekerheid en veiligheid van de passagiers. Ik doe daarom een beroep op het Huis om zijn volledige ondersteuning aan deze maatregel te geven.</p>
    </intervention>
    <intervention id="1-121" speaker_id="25718" name="Saïd EL KHADRAOUI" is_mep="True" mode="spoken" nationality="Belgium" birth_date="09-04-1975" birth_place="Leuven" p_group="Group of the Progressive Alliance of Socialists and Democrats in the European Parliament" m_state="BE">
      <p sl="nl">namens de PSE-Fractie . – Commissaris, collega's, we hebben sedert de aanslagen van 11 september en andere bedreigingen nadien kunnen vaststellen hoe kwetsbaar de luchtvaartsector is en hoe dodelijk de gevolgen kunnen zijn van een aanslag met of in een vliegtuig. En ook hoe gigantisch groot de impact kan zijn voor de economie en dus voor eenieder van ons. Bijgevolg is het belangrijk dat wij al het nodige doen om de maximale veiligheid te garanderen en daarvoor is het vanzelfsprekend essentieel dat we komen tot maximale harmonisatie ter zake op Europees niveau.</p>
      <p sl="nl">Maar tegelijkertijd moeten we ook een evenwicht zoeken tussen veiligheid enerzijds, en comfort, privacy en bewegingsvrijheid anderzijds, zoals de rapporteur daarnet al heeft benadrukt. En dat is tijdens de onderhandelingen ook steeds onze betrachting geweest als delegatie van het Europees Parlement en ik denk dat we over de fracties heen met collega Costa, met collega Jarzembowski ook in de bemiddeling goed hebben samengewerkt, aan één Seil hebben getrokken en heel veel uit de brand hebben gesleept, zoals de commissaris ook terecht heeft gezegd.</p>
      <p sl="nl">Dat wil niet zeggen dat wij helemaal tevreden zijn. Alles zal afhangen van hoe de gemaakte afspraken op het terrein zullen worden uitgevoerd. En wel op twee essentiële domeinen: ten eerste op het vlak van de uitvoering van de maatregelen. Daar hebben we kunnen bereiken dat het Parlement in grote mate betrokken blijft via de nieuwe comitologieprocedure met toetsing, en de facto hebben wij een soort vetorecht gekregen, wanneer wij van oordeel zijn dat de voorgestelde maatregelen disproportioneel zouden zijn. Er is bijgevolg ruimte voor interpretatie, voor debat, en ik denk dat het vloeistoffenverbod duidelijk heeft gemaakt dat dat ook nodig is. We kunnen niet toelaten dat een expertencomité zomaar carte blanche krijgt zonder enige verantwoording en dus lijkt mij deze nieuwe vorm van democratische controle absoluut een pluspunt.</p>
      <p sl="nl">We kunnen deze rol pas goed op ons nemen, indien de Commissie ons op een permanente manier informeert en brieft en ik denk dat dat heel belangrijk wordt. Wij moeten ook intern een goede procedure uitwerken in het Parlement om dat op een adequate wijze te doen.</p>
      <p sl="nl">Ten tweede hebben wij op het vlak van de financiering van veiligheidsmaatregelen niet helemaal gekregen wat wij wilden, wij weten dat. Wij wensten logisch te blijven met onszelf. Wij gaan ervan uit dat de door Europa afgesproken veiligheidsmaatregelen voldoende zijn voor iedereen. Als lidstaten meer moeten of willen doen, dan moeten zij daar ook de financiële verantwoordelijkheid voor dragen. Tot zover zijn wij niet geraakt, maar ik ga ervan uit, mijnheer de commissaris, dat het engagement dat u is aangegaan in de toekomst tot een nieuw debat en tot echte resultaten zal leiden.</p>
      <p sl="nl">In elk geval beschikken wij vanaf heden over een kader dat ons in staat moet stellen om snel veiligheidsmaatregelen te nemen, maar tegelijkertijd ook zorgt voor voldoende democratische controle. De toekomst zal uitwijzen of het systeem naar ieders tevredenheid werkt. Ook mijn fractie zal dit steunen.</p>
    </intervention>
    <intervention id="1-122" speaker_id="28176" name="Jeanine HENNIS-PLASSCHAERT" is_mep="True" mode="spoken" nationality="Netherlands" birth_date="07-04-1973" birth_place="Heerlen" p_group="Group of the Alliance of Liberals and Democrats for Europe" m_state="NL">
      <p sl="nl">namens de ALDE-Fractie . – Het lijdt geen twijfel dat de luchtvaart voor terroristen cru gezegd een populair doelwit is en blijft. Strengere veiligheidsmaatregelen voor de luchtvaart, met dienovereenkomstige overlast, liggen dan al snel voor de hand. Echter als het gaat om het behoud van het draagvlak hiervoor, is de doeltreffendheid van de maatregelen toch echt cruciaal. In dat opzicht is dit akkoord, alhoewel niet perfect, wel degelijk een belangrijke stap vooruit.</p>
      <p sl="nl">Als het gaat om de versterkte rol van dit Parlement, hoop ik van harte dat wij die ten volle zullen gaan benutten. Een zekere mate van realiteitszin rondom de veronderstelde effectiviteit van wet en regelgeving is meer dan ooit wenselijk. Natuurlijk, het kanaliseren van collectieve stress is een belangrijk streven. Tegelijkertijd dient de luchtvaartpassagier wél serieus te worden genomen. Op duur betaalde schijnveiligheid zit niemand te wachten.</p>
      <p sl="nl">De terrorist wordt steeds creatiever. Dit wordt niet opgelost door het innemen van flesjes water, douchegels of lenzenvloeistof. Wél door het grensoverschrijdend en effectief functioneren van politie, justitie en inlichtingendiensten. In dat opzicht kijk ik uit naar het stappenplan van de commissaris, zoals hij zojuist aankondigde.</p>
    </intervention>
    <intervention id="1-123" speaker_id="22861" name="Seán Ó NEACHTAIN" is_mep="True" mode="spoken" nationality="Ireland" birth_date="22-05-1947" birth_place="Galway" p_group="Union for Europe of the Nations Group" m_state="IE">
      <p sl="ga">namens de UEN-Fractie. — Het belang van de luchtvaartveiligheid moet en mag niet worden onderschat, en ik ben vol lof over het werk dat is verricht voor het tot stand brengen van deze oplossing die zorgt voor de veiligheid van luchtvaartpassagiers en van de werknemers van luchtvaartmaatschappijen.</p>
      <p sl="ga">Wanneer wij dit soort verordeningen ontwerpen en ten uitvoer brengen, moeten we ervoor zorgen dat deze verordeningen geen verordeningen om wille van verordeningen zijn en dat wij ook rekening houden met andere aspecten van de luchtvaartsector. Daarom juich ik de bepaling in het verslag toe die vastlegt dat bepaalde passagiers – degenen die uit landen komen die dezelfde veiligheidsmaatregelen als de Unie hebben – zich niet aan extra veiligheidscontroles moeten onderwerpen. Het is zeer jammer dat belastingvrije goederen en de transitpassagiers niet op dezelfde manier worden behandeld.</p>
      <p sl="ga">De huidige gang van zaken is dat wanneer een persoon uit de Verenigde Staten naar Ierland reist en in Parijs van vliegtuig overstapt, dat alle in de Verenigde Staten gekochte duty-free artikelen hem in Parijs zullen worden afgenomen. Dit onzinnige systeem betekent dat de passagiers en de winkeliers erbij verliezen.</p>
      <p sl="ga">Ik ben het eens dat veiligheidsaangelegenheden een prioriteit zijn. De in Singapore overeengekomen oplossing laat zien dat de twee dingen samen kunnen gaan. Waarom is het dan zo dat deze regelingen niet met andere landen kunnen worden getroffen? Wij weten dat er plannen zijn, maar dit gebeurt veel te langzaam voor de passagiers en de winkeliers die met de gevolgen hiervan te maken hebben.</p>
    </intervention>
    <intervention id="1-124" speaker_id="28253" name="Eva LICHTENBERGER" is_mep="True" mode="spoken" nationality="Austria" birth_date="01-07-1954" birth_place="Zams" p_group="Group of the Greens/European Free Alliance - Vice" m_state="AT">
      <p sl="de">namens de Verts/ALE-Fractie . – Mijnheer de Voorzitter, dit dossier heeft al een zeer lange geschiedenis en ik wil de gelegenheid te baat nemen om mijn hartelijke dank aan de heer Costa uit te spreken. Bij de onderhandelingen, waaronder die met de Raad, bleef hij met volharding bij de in de commissie door de leden van dit Huis geformuleerde en ondersteunde houding.</p>
      <p sl="de">Eén van de geschilpunten was zoals gezegd de financiering van de veiligheidsmaatregelen – om voor de hand liggende redenen. In deze veiligheidsmaatregelen zou men bijvoorbeeld zeer goed niet geheel legale financieringsmogelijkheden voor de verschillende nationale luchtvaartmaatschappijen kunnen verstoppen. Ik neem aan dat er daarom zoveel weerstand in de Raad was tegen een regeling tot meer transparantie op dit gebied, en het was dan ook de duidelijke en eenstemmige wens van onze fractie dat wij ter voorkoming van problemen transparante en begrijpelijke bepalingen over de financiering willen hebben.</p>
      <p sl="de">Het tweede geschilpunt was de regeling dat het Parlement sterker bij de verdere ontwikkeling van de veiligheidsbepalingen wordt betrokken. Hier bestond er ook enorme weerstand, die echter voor mij niet te verklaren viel, omdat het Europees Parlement in feite slechts gepoogd had om een uitweg aan te bieden; bijvoorbeeld voor een mogelijkheid om weer onderuit te komen uit éénmaal besloten, maar niet meer doelmatige maatregelen. Ik kan het voorstel net nog ondersteunen, maar ik had echter meer gewenst.</p>
    </intervention>
    <intervention id="1-125" speaker_id="28331" name="Jaromír KOHLÍČEK" is_mep="True" mode="spoken" nationality="Czechia" birth_date="23-02-1953" birth_place="Teplice" p_group="Confederal Group of the European United Left - Nordic Green Left" m_state="CZ">
      <p sl="cs">namens de GUE/NGL-Fractie . – Het Europees Parlement en de Europese Commissie hebben reeds jaren over de luchtvaartveiligheid gedebatteerd.</p>
      <p sl="cs">Het doel van de wijziging van Verordening (EG) Nr. 2320/2002 van 16 december 2002 is voor een verbetering van de gemeenschappelijke regels op het gebied van de beveiliging van de burgerluchtvaart te zorgen. Het hieruit voortvloeiende document is echter niet zeer duidelijk. Zodat niet alleen ik, maar ook veel andere leden van dit Parlement hun handen voor dit resultaat van de bemiddelingsprocedure kunnen opsteken, wil ik een duidelijk antwoord op mijn vraag horen.</p>
      <p sl="cs">Commissaris, Monsieur le Commissaire, c’est pour vous : aangezien de nieuwe verordening geen gemeenschappelijke procedure ter toetsing van de veiligheid van de piloten inhoudt, vraag ik mij af hoe deze kwestie zal worden opgelost wanneer Verordening (EG) Nr. 2320/2002 wordt afgeschaft? Kunt u bevestigen dat de Europese Cockpitvereniging en de Commissie het eens zijn geworden over de voorbereiding van een verordening tot oprichting van een gemeenschappelijke procedure voor het testen van de veiligheid van piloten? Zo ja, wanneer zal deze tekst worden gepresenteerd? Van uw antwoord zal het afhangen hoe we morgen zullen stemmen.</p>
    </intervention>
    <intervention id="1-126" speaker_id="4482" name="Rodi KRATSA-TSAGAROPOULOU" is_mep="True" mode="spoken" nationality="Greece" birth_date="14-11-1952" birth_place="Zakynthos" p_group="Group of the European People's Party (Christian Democrats)" m_state="GR">
      <p sl="el">Mijnheer de Voorzitter, allereerst wil ik mijn diepe tevredenheid tot uitdrukking brengen over de teneinde bereikte overeenkomst over de wijziging van de verordening tot oprichting van de gemeenschappelijke regels op het gebied van de beveiliging van de burgerluchtvaart. Ik wil graag de rapporteur de heer Costa met zijn werk feliciteren, net zoals de afgevaardigden van de Fracties, de heren Jarzembowski en Khadraoui die samen met onze rapporteur de kern van onze onderhandelingsgroep vormden. Gewapend met hun gedetailleerde kennis van het onderwerp en zijn technische dimensies, en door hun standvastig engagement voor de houding van het Europees Parlement ten opzichte van de transparantie en het respect voor de burgers, hebben ze hard en niet nalatend gestreden om dit doel te bereiken. Ik wil ook mijn dank uitspreken aan alle leden van de delegatie van het Europees Parlement, waarvan ik de eer had voorzitter te zijn, voor hun samenwerking tijdens alle fases en vooral op kritische momenten. Ik wil ook het Portugese voorzitterschap loven voor de aanhoudende inspanningen voor onderling begrip en overeenstemming. Ik wil ook de constructieve en beslissende inbreng van de Europese Commissie op de voorgrond plaatsen, waaraan commissaris Barrot zoveel heeft bijgedragen.</p>
      <p sl="el">De nieuwe verordening is niet slechts het resultaat van succesvolle onderhandelingen. Per slot van rekening vertegenwoordigt het de gedeelde opvatting over de verhouding tussen aan de ene kant de veiligheid en aan de andere kant de particuliere burgers en onze politieke doeleinden. De nieuwe verordening is het resultaat van de door de toepassing van veiligheidsregels opgedane ervaringen. Het brengt de behoefte tot transparantie en verantwoordelijkheid van de betrokken instanties beter tot uitdrukking. Het levert een effectief kader voor het veilig transporteren van passagiers in een geglobaliseerde omgeving, terwijl het ook de lidstaten in staat stelt om hun beleid aan nieuwe ontwikkelingen aan te passen, evenals aan de speciale behoeften die gedurende een bepaalde periode de kop kunnen opsteken. De verordening vereist ook van de lidstaten om de transparantie te handhaven en een deel van de kosten te dragen – volgens het Europees Parlement wezenlijke voorwaarden.</p>
      <p sl="el">Net zoals de lidstaten aan deze verplichtingen moeten voldoen, moet de Europese Commissie het ondernemen om aan het einde van 2008 een verslag op te stellen, dat een enorme bijdrage aan deze onderneming zal leveren. Het Europees Parlement zal zich dan voorbereiden om een doeltreffende rol te spelen bij de handhaving van de noodzakelijke maatregelen.</p>
    </intervention>
    <intervention id="1-128" speaker_id="36281" name="Silvia-Adriana ȚICĂU" is_mep="True" mode="spoken" nationality="Romania" birth_date="14-11-1970" birth_place="Galaţi" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">Ik zou graag de rapporteur de heer Costa en alle collega’s die aan de onderhandelingen in derde lezing hebben deelgenomen willen feliciteren. Wij zijn nu over dit document aan het debatteren, meer dan twee jaar nadat de verordening in 2005 door de Commissie werd voorgesteld, ter vervanging van de verordening van 2002 die werd aangenomen na de terroristische aanslagen van 11 september 2001.</p>
      <p sl="ro">Het luchtverkeer heeft tijdens de laatste jaren een versnelde ontwikkeling meegemaakt. Wanneer er in 1970 ongeveer 200 miljoen passagiers in de EU van de 15 landen waren, zo was hun aantal in 2000 ongeveer 600 miljoen. Jammer genoeg veroorzaakten de terroristische aanslagen van 11 september tussen 2000 en 2001 een vermindering van het aantal luchtvaartpassagiers om ongeveer twee procent.</p>
      <p sl="ro">Het Europees Parlement is van mening dat de veiligheid van de passagiers en van de werknemers op het gebied van het luchtverkeer van zeer groot belang is. De debatten die deel uitmaakten van de bemiddelingsprocedure richten zich vooral op de verdeling van de met de noodzakelijke veiligheidsmaatregelen verbonden kosten, op de gelijksoortige uitvoering van veiligheidsinspecties, de uitwerking van bepaalde programma’s ter beveiliging van de burgerluchtvaart op nationaal niveau, op het niveau van de luchthaven en op het niveau van de luchtvaartmaatschappij. Gemeenschappelijke veiligheidsnormen moeten vervolgens worden aangenomen, waarbij gebruik wordt gemaakt van de regelgevingsprocedure met toetsing, zodat het Europees Parlement een belangrijke rol bij dit proces zal spelen. De met de aanvullende maatregelen verbonden kosten voor de veiligheid van de burgerluchtvaart moeten zowel de lidstaten als ook de gebruikers dragen.</p>
      <p sl="ro">Tot 31 december 2008 zal de Commissie een verslag bij het Europees Parlement indienen dat voorgeschreven maatregelen zal presenteren, zodat de met de veiligheidsmaatregelen verbonden belastingen alleen voor dit doeleinde kunnen worden gebruikt en zodoende voor de vereiste transparantie ter berekening en heffing van dergelijke belastingen is gezorgd.</p>
      <p sl="ro">Ten aanzien van het gebruik van veiligheidsagenten aan boord van vliegtuigen heeft elke lidstaat de bevoegdheid tot het nemen van een besluit over de toegelaten en geregistreerde vliegtuigen in de betreffende lidstaat, maar hun rol werd verbeterd door de uitvoering van sommige bepalingen en de daarin ter sprake gebrachte trainings- en veiligheidsvereisten.</p>
    </intervention>
    <intervention id="1-129" speaker_id="28355" name="Mieczysław Edmund JANOWSKI" is_mep="True" mode="spoken" nationality="Poland" birth_date="16-11-1947" birth_place="Zduńska Wola" p_group="Union for Europe of the Nations Group" m_state="PL">
      <p sl="pl">Mevrouw de Voorzitter, het luchtverkeer heeft vastgelegde wettelijke regels nodig, maar deze moeten zo flexibel als mogelijk zijn en tezelfdertijd voldoende geharmoniseerd, met name inzake de veiligheid van de luchtvaart. Het document waarover we vandaag debatteren voldoet aan deze criteria. Het is naar mijn mening een moeilijk, maar goed compromis door de leden van het bemiddelingscomité, en ik dank hen voor het werk dat ze hebben verricht. In dit verband verdienen de heer Costa en commissaris Barrot bijzonder veel lof.</p>
      <p sl="pl">Aangezien er weinig tijd is, beperk ik mijzelf tot een paar onderwerpen. Ten eerste: de heffingen voor luchtvaartveiligheid moeten transparant zijn en de werkelijke kosten weergeven. Ten tweede: de maatregelen op dit gebied mogen niet ten koste van de voor de vrije markt vanzelfsprekende concurrentie tussen de luchthavens en luchtvaartmaatschappijen gaan. Ten derde: de beginselen die de veiligheid van de burgerluchtvaart leiden moeten wereldwijd worden gestandaardiseerd. Het is daarom toe te juichen dat dit document de samenwerking met de International Civil Aviation Organisation, de ICAO aanspreekt. Ten vierde: Ook luchtvaartmaatschappijen uit derde landen moeten aan de veiligheidsnormen voldoen, anders zullen onze Europese maatregelen niet doeltreffend zijn. Ten vijfde: Er moeten geschikte procedures worden voorbereid om met crisissituaties om te gaan, die misschien nooit zullen opduiken, maar in het geval van terroristische aanslagen altijd mogelijk zullen zijn.</p>
      <p sl="pl">Laat er ons ten slotte gezamenlijk naar streven dat de passagier, ook de gehandicapte passagier, het onderwerp en niet het lijdend voorwerp is van deze door alle bij het luchtvervoer betrokken partijen ten uitvoer gebrachte handelingen – met name wanneer het om veiligheidsmaatregelen gaat die vrij wat ongemak met zich meebrengen.</p>
    </intervention>
    <intervention id="1-130" speaker_id="4542" name="Timothy KIRKHOPE" is_mep="True" mode="spoken" nationality="United Kingdom" birth_date="29-04-1945" birth_place="Newcastle upon Tyne" p_group="European Conservatives and Reformists Group" m_state="GB">
      <p sl="en">Mevrouw de Voorzitter, ik ben verheugd over de geboekte vooruitgang bij dit onderwerp, omdat het Parlement altijd heeft aangeduid dat wij zeer grondig moeten zijn bij deze maatregelen ter verbetering van de veiligheid van de luchtvaartpassagiers. Ik wil de heer Costa, mijn collega’s van de Commissie vervoer en toerisme en met name commissaris Barrot toejuichen, die er voor heeft gezorgd dat de regeling ter financiering van de maatregelen behoorlijk beschreven is en dat er gebruik gemaakt wordt van de comitologie ter controle van de vastlegging van gemeenschappelijke basisnormen.</p>
      <p sl="en">De samenwerking van de EU is nodig om hieraan consistentie te geven, zodat de passagiers beter worden ingelicht. Zoals ik eind verleden jaar opmerkte, is de wederzijdse erkenning van onze verschillende wettelijke tradities dé weg naar een EU van de 27 lidstaten, maar er moeten basisnormen voor de veiligheid in de EU worden opgesteld. Wanneer de Commissie later in het jaar het financieringsstelsel omlijnt, zal ik er sterk voor pleiten dat de lidstaten, wanneer ze de behoefte hebben, boven deze basisnormen uit mogen gaan, zo lang ze bereid zijn om de kosten hiervoor zelf te dragen.</p>
      <p sl="en">Deze opmerking maak ik tegen de achtergrond van berichten die beweren dat de Britse luchthavenautoriteiten van alle passagiers die voor binnenlandse vluchten inchecken op Heathrow en verscheidene andere luchthavens de vingerafdrukken en foto’s moeten nemen. Ik geloof dat deze maatregelen moeten worden gecontroleerd om ervoor te zorgen dat ze doeltreffend zijn. Het gebruik van de biometrische technologie, zoals door commissaris Frattini voorgesteld, moet voor een groter rendement zorgen, het mag echter niet de publieke ondersteuning doen afkoelen.</p>
      <p sl="en">Het publiek heeft al een behoorlijke hoeveelheid ongemak voor misschien wenselijke veiligheidsmaatregelen toegelaten, maar er schijnt een gebrek aan een duidelijk en objectief onderzoek naar hun doelmatigheid te zijn. De toevallige aard van sommige van deze bepalingen is vooral verstorend en we moeten zeker om consistentie vragen bij de aanpak van de luchthavenautoriteiten in heel Europa, zoniet wereldwijd.</p>
      <p sl="en">De EU moet eerder proactief dan reactief zijn ten aanzien van deze veiligheidskwesties. We moeten de bedreiging door de ontwikkeling van uitgekiendere technologie steeds een stap voor blijven en door het delen van beste praktijken en door de koppen bij elkaar te steken. Ik geloof dat dit verslag zeker een beetje in deze richting gaat.</p>
    </intervention>
    <intervention id="1-131" speaker_id="28292" name="Inés AYALA SENDER" is_mep="True" mode="spoken" nationality="Spain" birth_date="28-03-1957" birth_place="Zaragoza" p_group="Group of the Progressive Alliance of Socialists and Democrats in the European Parliament" m_state="ES">
      <p sl="es">Mevrouw de Voorzitter, wij zijn er zeer verheugd over dat we aan het eind zijn gekomen van een aanhoudende strijd ter verbetering van de veiligheid in een kernsector zoals de luchtvaart. Een sector die wezenlijk is voor de economie en het concurrentievermogen van Europa, en waarvan het succes en de geloofwaardigheid afhankelijk zijn van het hoge veiligheidsniveau.</p>
      <p sl="es">Dit werd op de sterkst mogelijke wijze aangetoond op 11 september 2001, toen de veiligheid zelf een voor verbetering vatbaar hoofdpunt werd, zowel in globaal opzicht en met name wat betreft de Europese zone.</p>
      <p sl="es">Alle door de Commissie gemaakte inspanningen, niet alleen voor dit dossier, maar ook voor de andere dossiers waaraan de Commissie heeft gewerkt – de gehele kwestie van de zwarte lijsten en van het geleidelijk aan verbeteren en ten uitvoer brengen – zijn naar mijn mening wezenlijk geweest.</p>
      <p sl="es">Wij willen met name de rapporteur de heer Costa feliciteren, wiens vastberadenheid, alhoewel soms ergerlijk, voor een overeenkomst heeft gezorgd. Een zaak waarmee ik hem van ganser harte wil feliciteren. De best mogelijke overeenkomst.</p>
      <p sl="es">Bovendien behandelt deze overeenkomst twee wezenlijke zaken. Ten eerste een zaak die wezenlijk is voor het absolute veiligheidsvereiste, en in het bijzonder het cruciale punt van de financiering van deze veiligheid. Wij zijn het er allemaal over eens dat veiligheid erg belangrijk is, maar een ander punt van belang is wie voor deze veiligheid betaalt en hoe wij pogen om de transparantie te verbeteren en te zorgen voor een betere verdeling van de kosten. Daarom geloof ik dat de door de Commissie aangeboden samenwerking – het voorstel tot een onderzoek betreffende de vastlegging en de verbetering van de transparantie in de kostenverdeling tussen de belastingbetalers en de gebruikers– ons bij de verbetering en uitvoering van toekomstige maatregelen zal helpen.</p>
      <p sl="es">Ten tweede een zaak die wezenlijk voor het Parlement als institutie is. Vanuit institutioneel opzicht heeft de heer Costa voor een verbetering van de comitologie in verband met aftastmethodes gezorgd en ik geloof dat dit in toekomst een paar misverstanden uit de weg zal kunnen ruimen die in het verleden de kop hebben opgestoken, bijvoorbeeld in verband met vloeistoffen; dit is een verder gebied waarop we verbeteringen moeten aanbrengen. Voor de toekomst hopen we dat we alle belangrijke veiligheidsdossiers van de luchtvaartsector kunnen afsluiten met het oogmerk op de wezenlijke factor, namelijk de menselijke factor.</p>
      <p sl="es">Ik hoop ook dat de commissaris in staat zal zijn om ons op de hoogte te houden over de stand van zaken bij het sociale pakket ten aangaande van training en certificatie voor zowel het cabinepersoneel als ook voor de piloten. Wij zijn er ons van bewust dat de EASA op dit gebied aan het werk is, maar ik zou graag meer van dit soort speciale maatregelen op dit gebied zien, die centraal zijn voor de verbetering van de veiligheid.</p>
    </intervention>
    <intervention id="1-132" speaker_id="2206" name="Reinhard RACK" is_mep="True" mode="spoken" nationality="Austria" birth_date="07-08-1945" birth_place="Leoben/Stmk." p_group="Group of the European People's Party (Christian Democrats) and European Democrats" m_state="AT">
      <p sl="de">Mevrouw de Voorzitter, mijnheer de vicevoorzitter, de veiligheid van de passagiers is een belangrijke zaak, maar hoe wordt er nu eigenlijk voor gezorgd? Zoals waarschijnlijk de Italiaanse voetbaltrainer Giovanni Trapattoni het zou hebben gezegd: ‘Riemen af, flessen leeg, schoenen uit!’ Doen deze maatregelen werkelijk iets anders dan voor extra banen te zorgen voor laag betaald en slecht opgeleid veiligheidspersoneel? Daarnaast worden de lange rijen op de luchthavens en de ergernis en de economische nadelen weer eens met Europa in verband gebracht, ook wanneer deze onaangename gevolgen vaak door de vlijt van lokale en regionale hoofdsheriffs worden veroorzaakt. Dit moet beter kunnen!</p>
      <p sl="de">We moeten er voor zorgen om de uitvoeringsvoorschriften over de vloeistoffen zo snel als mogelijk te herzien, en ze door meer en betere technologieën te vervangen en door een betere samenwerking tussen de veiligheidsdiensten!</p>
    </intervention>
    <intervention id="1-133" speaker_id="29019" name="Erna HENNICOT-SCHOEPGES" is_mep="True" mode="spoken" nationality="Luxembourg" birth_date="24-07-1941" birth_place="Dudelange" p_group="Group of the European People's Party (Christian Democrats) and European Democrats" m_state="LU">
      <p sl="fr">Mevrouw de Voorzitter, commissaris, ik wil met name de aandacht op de technologische modernisering richten die noodzakelijk is om de ineenstorting van de burgerluchtvaart te verhinderen. Ik pleit voor het verdergaan met het CESAR-project ter bevordering van technologische vernieuwingen in de luchtvaart en veilig te stellen dat de burgerluchtvaart niet langer door bepaalde krachten op de grond mag worden gegijzeld. Ik zou de vraag willen stellen, welke vooruitgang in de lidstaten geboekt is inzake de overdracht van rechten? Zou dit niet vele voordelen opleveren voor de passagierveiligheid, de bescherming van het milieu en de luchtvaart in zijn geheel?</p>
    </intervention>
    <intervention id="1-134" speaker_id="photo_generic" name="Jacques Barrot" is_mep="True" mode="spoken">
      <p sl="fr">vicevoorzitter van de Commissie . − Mevrouw de Voorzitter, dames en heren, ik heb zorgvuldig naar uw redevoeringen geluisterd. Zoals u allen hebt onderstreept, is dé uitdaging voor ons luchtvaartveiligheidsbeleid het vinden van een verstandig evenwicht tussen de behoefte om passagiers tegen terroristische activiteiten te beschermen, en natuurlijk de uitvoeringskanten ervan op de luchthavens om al te moeilijke controleprocedures te vermijden. Het voorstel van de Commissie was op een aanzienlijke verbetering van de kans op een behoorlijk evenwicht gericht. Zoals ik eerder heb gezegd, zal het aannemen van deze verordening ons in staat stellen tot modernere en flexibelere regels, tot het gebruik van nieuwe controletechnologieën, tot het invoeren van een concept van one-stop security voor vluchten uit landen die geen lidstaat zijn, maar hoge veiligheidsnormen hebben, tot het afschaffen van een dubbele uitvoering van bepaalde vereisten, tot het vastleggen van de deelneming van belanghebbenden aan de besluitvorming over de uitvoeringsmaatregelen en natuurlijk tot het meer betrekken van het Europees Parlement in het besluitvormingsproces over de uitvoeringsvoorschriften. Ik denk dat ik persoonlijk initiatieven zal beginnen op het gebied van de financiering van de veiligheid om de huidige situatie te verbeteren, voor meer transparantie te zorgen en de financiële verplichting van de lidstaten zichtbaarder te maken.</p>
      <p sl="fr">Zoals gezegd, zal ik op sommige van uw opmerkingen antwoorden, alhoewel ik niet beweer dat ik ze allemaal zal beantwoorden.</p>
      <p sl="fr">De algemene regel die de Commissie in toekomst zal volgen, is het publiceren van alle toepassingen van de verordening, het zij dat het bewezen is dat de kennis van de verordening de terroristen zou kunnen helpen. Dat is een groot verschil ten opzichte van de huidige situatie, waar de standaardregel erin bestaat in het geheel niets te publiceren. Dit is een zeer belangrijk punt, omdat het betekent dat het Parlement zich volledig kan informeren.</p>
      <p sl="fr">Nu zal ik een op paar opmerkingen antwoorden. Als antwoord op de vraag van de heer Ó Neachtain, wil ik zeggen dat de duty-free kwestie voor mij nog steeds van belang is. We hebben een verordening opgesteld die afwijkingen toelaat. Door onderhandelingen met Singapore hebben we de introductie van deze regel voor alle handelingen met Singapore bereikt, en wij gaan nu verder met een aantal niet-lidstaten ter voorbereiding van verdere afwijkingen. Het is echter duidelijk dat deze niet-lidstaten actiever met ons moeten samenwerken en we stellen hun van onze belangstelling hiervoor op de hoogte. De Amerikanen en Canadezen werken met ons samen, maar het is voor ons absoluut wezenlijk – en gelooft u het mij, hierover maak ik mij persoonlijk grote zorgen – wanneer we vooruitgang bij de duty-free kwestie willen boeken om veel meer verdragen met niet-lidstaten te ondertekenen.</p>
      <p sl="fr">De heer Kohlíček en mevrouw Ayala Sender benoemden de piloten en het cabinepersoneel. We werken met de piloten samen. De beraadslagingen zijn gaande, maar ik kan het resultaat niet vooraf beoordelen. Het is juist dat we nauw naar de problemen luisteren waarvoor wij de juiste oplossingen moeten vinden.</p>
      <p sl="fr">Het is waar, zoals terecht werd opgemerkt, dat we een zeer coherente aanpak op Europees niveau moeten hebben. Ik houdt natuurlijk zelf goed in de gaten hoe de verordeningen zullen worden toegepast en het is juist, waar net door de heer Kirkhope op werd gewezen, dat wij deze regels net zoals hun uitvoeringsprocedures moeten harmoniseren. Wij moeten er ook voor waken dat sommige lidstaten meer of minder geïmproviseerde of unilaterale initiatieven ondernemen. Het is allemaal niet gemakkelijk; we weten dat de strijd om de financiering van veiligheidsmaatregelen en om een transparante en evenwichtige financiering moeilijk zal worden. De heer Costa heeft hier ervaring in. Ik wil ook mijn dank aan mevrouw Kratsa-Tsagaropoulou uitspreken, die voorzitster van de Parlementsdelegatie was en ons zeer geholpen heeft bij de lange en zeer moeilijke vergaderingen.</p>
      <p sl="fr">Ten slotte wil ik mij richten tot de heer Costa, omdat zijn verslag en zijn werk als rapporteur ons echt het gevoel gaven dat het Parlement werkelijk aan het werk was voor het belang van Europa, voor het welzijn van de passagiers, en natuurlijk ook voor een beschermingssysteem dat doeltreffend is maar tezelfdertijd flexibel genoeg om veranderingen toe te laten. Zoals ik eerder heb gezegd, houden we de nieuwe technologieën goed in de gaten die er hopelijk voor zullen zorgen dat deze procedures eenvoudiger worden. De opsporing van explosieven in vloeistoffen schijnt goed op weg te zijn. Ik hoop dat we gebruik van deze nieuwe technologieën kunnen maken. Het is vanzelfsprekend dat ze met open armen zullen worden ontvangen.</p>
      <p sl="fr">Ik dank u, mevrouw de Voorzitter, en ik dank met name het Parlement voor het hoge niveau van dit debat en voor alle bijdragen die het in de loop van het debat heeft geleverd.</p>
    </intervention>
    <intervention id="1-135" speaker_id="4747" name="Paolo COSTA" is_mep="True" mode="spoken" role="rapporteur" nationality="Italy" birth_date="23-07-1943" birth_place="Venezia" p_group="Group of the Alliance of Liberals and Democrats for Europe" m_state="IT">
      <p sl="it">Mevrouw de Voorzitter, commissaris, dames en heren, de verordening is een kaderverordening en alleen de praktijk kan uitwijzen of deze verordening deugt. Tot op heden hebben we alleen maar theorieën uitgewisseld.</p>
      <p sl="it">Ik geloof dat wij er ons beiden van bewust zijn dat er nog twee grote problemen bestaan. Het eerste probleem is dat het terrorismevraagstuk de veiligheid heeft verhoogd en het terrorismevraagstuk kan niet als een zaak van de enkeling worden beschouwd. Het denkbeeld dat iedere passagier verantwoordelijk is voor de financiering van antiterroristische activiteiten, is een idee dat kennelijk niet werkt. De passagiers zijn gezamenlijk verantwoordelijk; en het is deze lijn die in zekere mate, vroeger of later tot dragen moet komen, zodat de staten meer verantwoordelijkheid voor zulke activiteiten op zich nemen.</p>
      <p sl="it">Het tweede probleem heeft ermee te maken dat het terrorisme ons jammer genoeg tot een verandering in ons gedrag dwingt. We mogen ons niet aan de verantwoordelijkheid onttrekken om regels in te voeren die al onze activiteiten begrenzen, omdat wij de terroristen niet kunnen laten winnen. Tezelfdertijd moeten wij ons elke inspanning getroosten om ervoor te zorgen dat we niet de terroristen er stukje bij beetje bij helpen om te winnen, omdat het terrorisme ons dwingt om onze levenswijze te veranderen.</p>
      <p sl="it">Dit is een wankel evenwicht. We hebben elk mogelijk geschut in werking gezet: de medebeslissing, de verbeterde comitologie, de eenvoudige comitologie. Dit zijn de door ons benodigde gereedschappen. We moeten in deze richting veel werk verrichten, maar ik ben van mening dat er een goed fundament is gelegd.</p>
    </intervention>
    <intervention id="1-136" speaker_id="4453" name="Luisa MORGANTINI" is_mep="True" mode="spoken" nationality="Italy" birth_date="05-11-1940" birth_place="Villadossola" p_group="Confederal Group of the European United Left - Nordic Green Left" m_state="IT">
      <p sl="nl">Het debat is gesloten.</p>
      <p sl="nl">De stemming vindt dinsdag 11 maart 2008 plaats.</p>
      <p sl="nl">Schriftelijke verklaringen (Artikel 142)</p>
    </intervention>
    <intervention id="1-137" speaker_id="33982" name="Marian-Jean MARINESCU" is_mep="True" mode="written" nationality="Romania" birth_date="11-08-1952" birth_place="Râmnicu Vâlcea" m_state="RO">
      <p sl="ro">De harmonisering van de door de lidstaten, de luchthavens en de luchtvaartmaatschappijen ondernomen handelingen betreffende de voorziening van de veiligheid van de burgerluchtvaart dient er voor te zorgen dat wij de terroristische bedreigingen de baas worden.</p>
      <p sl="ro">Niettemin moet er een evenwicht worden bereikt tussen de verbetering van de veiligheid en de comfortverschaffing aan de gebruikers van diensten voor het luchtverkeer.</p>
      <p sl="ro">Wij zijn verplicht tot het nemen van alle nodige maatregelen ter verbetering van de doorlichtingsapparatuur, net zoals tot het toepassen van het concept van one-stop security op transitvluchten, dat ons in staat zou stellen om de afhandelingstijd te verminderen en op middellange termijn de reële kosten werkelijk zou verminderen.</p>
      <p sl="ro">Aan de andere kant geeft het gebrek aan transparantie bij de berekening en toepassing van de met de veiligheidsmaatregelen in verband staande heffingen een vertekend beeld van de vakbekwaamheid op het gebied van het luchtverkeer, en zorgt voor weinig inzicht in de wijze waarop het geld wordt gebruikt voor de directe financiering van zulke maatregelen.</p>
      <p sl="ro">De met de financiering verbonden kwesties moeten zo snel als mogelijk worden opgehelderd, zodat de belastingbetalers in de Europese Unie, net zo als de gebruikers van vervoersdiensten een duidelijk beeld krijgen van de toewijzing van de vergaarde middelen, en zodanig een onderscheid kunnen maken tussen de financiering van de directe maatregelen en de verzekeringskosten, en ook tussen elke vorm van staatssteun ter ondersteuning van extra veiligheidsmaatregelen die de lidstaten kunnen nemen.</p>
    </intervention>
  </section>
  <section id="creitem20" title="20. Een duurzaam Europees vervoerbeleid, rekening houdend met het Europees energie- en milieubeleid (debat)">
    <intervention id="1-139" speaker_id="4453" name="Luisa MORGANTINI" is_mep="True" mode="spoken" nationality="Italy" birth_date="05-11-1940" birth_place="Villadossola" p_group="Confederal Group of the European United Left - Nordic Green Left" m_state="IT">
      <p sl="nl">Aan de orde is het verslag van Gabriele Albertini, namens de Commissie vervoer en toerisme, inzake een duurzaam Europees vervoerbeleid, rekening houdend met het Europees energie- en milieubeleid (2007/2147(INI)) (A6-0014/2008).</p>
    </intervention>
    <intervention id="1-140" speaker_id="28367" name="Gabriele ALBERTINI" is_mep="True" mode="spoken" role="rapporteur" nationality="Italy" birth_date="06-07-1950" birth_place="Milano" p_group="Group of the European People's Party (Christian Democrats)" m_state="IT">
      <p sl="it">Mevrouw de Voorzitter, dames en heren, het verslag over een duurzaam Europees vervoerbeleid heeft nu het debatstadium in de plenaire vergadering bereikt. De tekst is al in januari welwillend door de Commissie vervoer en toerisme ontvangen, zonder dat er redenen voor een controverse waren. Er werden slechts ongeveer veertig amendementen ingediend.</p>
      <p sl="it">Het was mijn hoofddoel om dit eigen initiatiefverslag zo beknopt mogelijk te maken, niet meer dan ongeveer 20 paragrafen, zodat het Europees Parlement zijn aanbevelingen zo effectief als mogelijk aan de Commissie en de Raad kan geven. Aangezien de kwesties waarover ik spreek zo immens zijn – Het Europees beleid voor het vervoer, de energie en het milieu – zou het te zeer in detail gaan en het produceren van een overmatig aantal paragrafen het verslag hebben verzwakt, en de slotresolutie van het Parlement zou minder duidelijk en doortastend zijn geweest.</p>
      <p sl="it">Om dezelfde reden zijn sommige kwesties buiten beschouwing gelaten. Een eigen initiatiefverslag kan niet al de bij het vervoer, de energie en het milieu optredende vragen op een uitputtende manier behandelen. Dit document kan echter van nut zijn voor de Commissie ten aanzien van toekomstige wetsvoorstellen en om te laten zien wat de Europese Burgers van de instellingen van de Gemeenschap kunnen verwachten.</p>
      <p sl="it">Acht amendementen zijn ingediend voor dit afsluitend onderzoek in de plenaire vergadering. Ze voegen in wezen niets nieuws toe ten aanzien van het debat in de Commissie vervoer en toerisme. Ik wil desondanks kort op deze amendementen ingaan.</p>
      <p sl="it">De Verts/Ale-Fractie heeft zes amendementen ingediend en heeft om een gesplitste stemming over paragraaf 16 gevraagd. Dit verzoek schrapt de verwijzing naar het gebruik van nucleair opgewekte elektriciteit door het spoorwegvervoer, een verzoek waarmee ik het niet eens ben. Het spoorwegvervoer is de wijze van vervoer met de kleinste koolstofvoetafdruk, gedeeltelijk dankzij het gebruik van nucleair opgewekte elektriciteit.</p>
      <p sl="it">Amendement 6 vraagt de Commissie om te bemiddelen voor één enkele snelheidslimiet op Europese autowegen in alle landen. Onze Duitse vrienden hebben al een paar maal aangetoond dat Duitse autowegen veiliger zijn en dat het aantal ongelukken lager ligt dan in vele lidstaten van de Europese Unie die zo’n limiet hebben. Het subsidiariteitsbeginsel moet in dit geval ongetwijfeld verder worden toegepast.</p>
      <p sl="it">Persoonlijk vind ik amendement 2 zeer coherent, vooral het eerste deel over transparante kosten voor luchtvervoer en de ticketprijzen.</p>
      <p sl="it">De heer Blokland heeft amendement 8 ingediend, namens de IND/DEM-Fractie. Deze tekst is van betrekking op paragraaf 2 en analyseert de maatregelen die burgers moeten nemen om de urbane en suburbane mobiliteit te verbeteren. Hier moet ik u oproepen om er tegen te stemmen, aangezien het amendement een volledig tegenovergestelde lijn heeft dan de door de Commissie vervoer en toerisme aangenomen tekst.</p>
      <p sl="it">Ten slotte heeft mijn Fractie weer een amendement ingediend – Amendement 1 van betrekking op paragraaf 11 – bij de Commissie vervoer en toerisme, betreffende de herziening van de Eurovignettenrichtlijn. Persoonlijk was en ben ik niet tegen de mogelijkheid om te juister tijd in Juni naar deze kwestie te kijken. De Europese Commissie heeft al aangekondigd dat zij het herzieningsvoorstel tegen deze tijd zal uitgeven. Ik ben van mening dat er een vrije stemming over de desbetreffende amendementen moet zijn, echter in overeenstemming met hetgeen in de Commissie vervoer en toerisme is voorgesteld.</p>
      <p sl="it">Ik zou de leden willen bedanken voor het interesse dat ze voor dit verslag en voor mijn werk hebben getoond. Aangezien ik mij ervan bewust ben dat vele anderen om een spreekbeurt hebben gevraagd, geef ik hun de gelegenheid om dit te doen.</p>
    </intervention>
    <intervention id="1-141" speaker_id="photo_generic" name="Jacques Barrot" is_mep="True" mode="spoken">
      <p sl="fr">vicevoorzitter van de Commissie . − Mevrouw de Voorzitter, ik dank de heer Albertini voor zijn uitstekende verslag. Kennelijk is er een brede consensus tussen het Parlement, de Raad en de Commissie over de noodzaak om de uitwerkingen van het vervoer op het milieu en de energie te verminderen. Tegelijkertijd moeten we de mobiliteit handhaven die wezenlijk is voor ons concurrentievermogen en onze levenskwaliteit.</p>
      <p sl="fr">Hoe kunnen we duurzame mobiliteit bereiken? Het is een enorme uitdaging. Tot 2020 moeten wij onze broeikasgasemissies om twintig procent verminderen, een om twintig procent verminderd energieverbruik hebben en naar een toename om twintig procent van hernieuwbare energieën streven in ons energieverbruik. Kennelijk moet het vervoer een grote rol spelen bij het bereiken van deze streefdoelen.</p>
      <p sl="fr">Ik zal proberen te beginnen met het voorstellen van onze verscheidene initiatieven op dit gebied. De ontwikkeling van de trans-Europese netwerken, waar wij zeer sterk op de ontwikkeling van het spoorwegvervoer zetten, waarop de heer Albertini zojuist heeft gewezen, zal een modale verschuiving teweegbrengen die kennelijk in deze richting gaat. Wij hebben het TEN-T-project en het Marco Polo programma ter ondersteuning van de grote zeewegen. Wij ondersteunen het binnenlandse waterwegvervoer met het NAIADES programma. Klaarblijkelijk zal onderzoek ons ook in staat stellen tot ontwikkeling van groenere en effectievere technologieën. Ik zou uw opmerkzaamheid ook willen richten op het recentelijk voorstel voor een schone-auto-richtlijn, waaraan de Commissie milieu, volksgezondheid en voedselveiligheid zal beginnen te werken.</p>
      <p sl="fr">Om een helder beeld van al deze maatregelen te schetsen, zal de Commissie een inventarislijst van alle Europese initiatieven presenteren. Dit zal de inventaris opmaken van alle genomen handelingen en hieruit lessen voor de toekomst trekken. Ik heb een zeer bijzonder persoonlijk belang bij deze inventarislijst.</p>
      <p sl="fr">Ten tweede zijn we op weg naar een strategie voor de doorberekening van alle externe uitgaven voor alle soorten van vervoer. Het pakket dat ik in Juni zal voorstellen zal een strategie ter doorberekening van de externe kosten voor alle soorten van vervoer bevatten, iets waarvoor het Europees Parlement druk heeft gemaakt. Dit initiatief komt tegemoet aan een behoefte. De externe kosten voor onze economie en ons milieu –luchtvervuiling, lawaai en filevorming– zijn heftig, wat ook een nadelig effect op de vervoersmobiliteit heeft. Wanneer we een duurzame mobiliteit willen hebben, dan moeten wij ervoor zorgen dat de externe vervoerskosten worden opgenomen in hetgeen de gebruikers betalen. Ons voorstel van 2006 dat de luchtvaart in het Europese emissiehandelssysteem moet worden opgenomen was een stap in de richting van de doorberekening van de externe kosten in de luchtvaartsector.</p>
      <p sl="fr">Ik ben van plan om deze doorberekeningsstrategie met een wijzigingsvoorstel voor de richtlijn inzake vrachtwagenheffingen te koppelen. Dit staat het de lidstaten toe, – toestaan, niet verplichten – de externe milieukosten, zo wenselijk, in de heffingen door te bereken, en niet alleen de kosten van de infrastructuur, zoals nu het geval is. Op het moment kunnen zij dit niet doen, met uitzondering van heel weinig gevallen. Deze wijziging zal ook de doorberekening toestaan van externe kosten in een andere sector, de spoorwegen. De wetgeving van de Gemeenschap schrijft voor dat externe kosten voor de spoorwegen alleen dan kunnen worden doorberekend, wanneer andere wijzen van vervoer ook hun externe kosten doorberekenen.</p>
      <p sl="fr">Om kort te gaan, we gaan in de richting van intelligente tolsystemen, leerzame tolsystemen, die het mogelijk maken om vrachtwagens die de slechtste milieunormen hebben sterker te straffen, of vrachtwagens die hoofdwegen op tijden gebruiken, wanneer deze het sterkst onder filevorming en verkeersopstoppingen te lijden hebben.</p>
      <p sl="fr">Daarnaast zullen we in de tweede helft van het jaar een reeks van initiatieven nemen. Ik zal maatregelen ter vermindering van het spoorweglawaai aankondigen. De wegen zullen ook verbeterd worden; het zal mogelijk zijn om filevorming met een intelligent vervoerssysteem te verminderen. We zullen naar interoperabiliteit in één pakket streven.</p>
      <p sl="fr">Het verslag van Albertini benadrukt ook de behoefte aan het oprichten van één werkelijke Europese interne luchtruimte. De heer Albertini heeft gelijk; dat is de weg om het te doen. Ook, zoals al eerder is gezegd, moeten we voortgaan met het CESAR-project. Het moet een wezenlijk aandeel hebben bij het ontwikkelen van de voor het bereiken van dit doel benodigde technologie.</p>
      <p sl="fr">Er zijn initiatieven in planning om de uitstoot van stikstofoxide in de luchtvaartsector en het lawaai rond luchthavens te verminderen. We werken ook aan maatregelen voor de scheepvaart. Kennelijk moet het stadsverkeer ook in de rekening worden opgenomen: veertig procent van de koolstofemissies en zeventig procent van de andere vervuilende emissies wordt veroorzaakt door voertuigen in steden.</p>
      <p sl="fr">Binnen het Europees Parlement ben ik de heer Rack zeer dankbaar, die hieraan werkt, en ik hoop dat we deze herfst een reeks van instrumenten kunnen voortbrengen die in de steden kunnen worden gebruikt.</p>
      <p sl="fr">Dit zijn een paar voorbeelden van de uiteenlopende handelingen die, het moet worden gezegd, één van de hoofdprioriteiten van mijn zittingsperiode zijn: het vergroenen van het vervoer, terwijl tegelijkertijd wordt veiliggesteld dat alle burgers van Europa toegang tot vervoer hebben.</p>
      <p sl="fr">Het is waar dat, zoals de heer Albertini heeft gezegd, zijn verslag op het juiste moment komt. Het Parlement en de Commissie stemmen meer of minder overeen inzake duurzame mobiliteit en ik zou het Parlement en de heer Albertini hartelijk voor zijn uitstekende werk willen bedanken dat in grote mate tot de opheldering van ons eigen werk in de Commissie bijdraagt.</p>
    </intervention>
    <intervention id="1-142" speaker_id="28310" name="Edite ESTRELA" is_mep="True" mode="spoken" nationality="Portugal" birth_date="28-10-1949" birth_place="Belver" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">rapporteur voor advies van de Commissie milieu, volksgezondheid en voedselveiligheid . − Ik zou ook graag willen beginnen met het danken van de rapporteur en hem mededelen dat de Commissie milieu, volksgezondheid en voedselveiligheid gelooft dat de verschillende maatregelen met elkaar moeten worden gecombineerd om een duurzaam vervoerssysteem voor toekomstige generaties veilig te stellen. Deze maatregelen omvatten verkeersmanagement, een betere logistiek, belastingprikkels voor vervoer en milieuvriendelijke brandstoffen, veilig, milieuvriendelijk, efficiënt en betaalbaar openbaar vervoer, de modernisering van het spoor, niet-gemotoriseerde mobiliteit, enzovoorts. Er zijn ook informatie- en scholingscampagnes nodig voor de jeugd.</p>
      <p sl="pt">Wij zijn het eens met de insluiting van de luchtvaart in het Europese emissiehandelssysteem en ondersteunen een eensluidende wetgeving voor de maritieme vervoerssector, net zoals de aanneming van ambitieuze en bindende CO2 -emissielimieten voor auto’s, waardoor deze doelmatiger met hun brandstoffen omgaan. De Europese Unie moet daarom het onderzoek ondersteunen ter ontwikkeling van de benodigde technologieën om een duurzaam en milieuvriendelijk vervoer te scheppen, bijvoorbeeld de ontwikkeling van alternatieve en hernieuwbare motorbrandstoffen zoals waterstof en brandstofcellen.</p>
    </intervention>
    <intervention id="1-143" speaker_id="28136" name="Etelka BARSI-PATAKY" is_mep="True" mode="spoken" nationality="Hungary" birth_date="15-09-1941" birth_place="Budapest" p_group="Group of the European People's Party (Christian Democrats) and European Democrats" m_state="HU">
      <p sl="hu">rapporteur voor advies van de Commissie industrie, onderzoek en energie. − Mevrouw de Voorzitter, mijnheer de vicevoorzitter, het vervoersbeleid krijgt met een paradigmawisseling te maken: de brandstoffen, de technologie, de verordeningen en de verwachtingen van de maatschappij zullen allemaal anders zijn. De vervoerssector treed een nieuw tijdperk binnen.</p>
      <p sl="hu">Is er iets dat niet zal veranderen? Ja, de mobiliteit, want het zou fout zijn om de mobiliteit aan banden te leggen. Wanneer we niet willen dat de mobiliteit beperkt wordt, moeten we ons echter zelf veranderen. De vraag is op welke wijze? De technologische ontwikkeling laat zich niet stoppen, maar toch moeten we meer uitgeven en deze uitgaven voor een groter deel sterker richten op de ontwikkeling van voertuigen om zo snel als mogelijk milieuvriendelijke voertuigen op de straat te krijgen. Alternatieve brandstoffen hebben al grote en soms omstreden stappen genomen, maar we moeten zorgzame keuzes maken tussen de biobrandstoffen van de tweede generatie en waterstofgerelateerde oplossingen, zodat ze op de markt kunnen komen als een resultaat van onderzoek en ontwikkeling.</p>
      <p sl="hu">Ten aanzien van de financiering in het kader van het zevende Kaderprogramma, moeten de Fondsen van de Europese Unie, de nationale bijdrages en particulier kapitaal allemaal in dezelfde richting gaan. Intelligente oplossingen zoals de CESAR of Galileo programma’s maken te weinig vooruitgang, en wij moeten deze programma’s versnellen. In het belang van het bereiken van onze doeleinden moeten wij de economische omgeving veranderen op basis van de beginselen: ‘de gebruiker betaalt’ en ‘de vervuiler betaalt’. Laat ons er ten slotte voor zorgen dat we niet het eigendom van voertuigen belasten, maar er voor zorgen dat er betaalt wordt voor het gebruik van voertuigen. Dan zullen we in een positie zijn om ons gedrag betreffende het autorijden, het autogebruik en het reizen te veranderen.</p>
      <p sl="hu">Mevrouw de Voorzitter, wij danken ons medelid de heer Albertini voor zijn werk en voor zijn grondig en behoedzaam verslag. Met deze aanvullende opmerkingen ondersteunt de Commissie industrie, onderzoek en energie het verslag en beveelt het tegelijkertijd aan de Commissie aan voor zijn aangekondigde voorstellen voor groen vervoer. Dank u wel.</p>
    </intervention>
    <intervention id="1-144" speaker_id="2099" name="Robert EVANS" is_mep="True" mode="spoken" nationality="United Kingdom" birth_date="23-10-1956" birth_place="Ashford" p_group="Socialist Group in the European Parliament" m_state="GB">
      <p sl="en">namens de PSE-Fractie . – Mevrouw de Voorzitter, zoals wij van de heer Albertini en de Commissaris vernomen hebben, is dit een te juister tijd komend en belangrijk verslag en wij juichen het toe. In zijn inleidende opmerkingen zei de heer Albertini dat dit ons een gelegenheid geeft om ons vervoersbeleid te omlijnen, rekening houdend met het milieu en de doelmatigheid van brandstoffen, een zaak waarmee het Parlement voortdurend zeer sterk begaan was en waarover het zijn meningen tot uitdrukking bracht.</p>
      <p sl="en">In zijn bijdrage heeft de heer Barrot de gehele zaak een enorme uitdaging genoemd, en een uitdaging waar al onze regeringen naar kijken. Zoals de heer Barrot heeft gezegd, moeten wij de duidelijk bijdrage van het vervoer erkennen en de behoefte om dit vervoer te ‘vergroenen’. In dit opzicht ben ik er zeer trots op dat Londen vooruitgelopen is met een aantal initiatieven, of het nu het rekeningrijden is, de nieuwe lage-emissie zone of de hogere heffingen voor minder milieuvriendelijke voertuigen, een initiatief waar de Conservatieven van Londen tegen waren.</p>
      <p sl="en">De heer Barrot sprak ook over de behoefte aan het herkennen van de externe kosten van vervoer en de heer Albertini sprak over sommige van de amendementen. Ik geloof echter dat er een tegenspraak in de houding van de PPE-DE-Fractie is – een tegenspraak waarover de PPE-DE-Fractie naar mijn weten intern heeft gedebatteerd – en er is een tegenspraak in dit verslag. Overweging B spreekt bijvoorbeeld over energieverbruik en haalt het ‘wegvervoer, dat goed is voor 83 procent [ …] van het energieverbruik’ aan. Tegen deze opvatting probeert amendement 1 van de PPE-DE-Fractie, en meeondertekend door sommige leden van de ALDE-Fractie, vrij duidelijk om de in de Commissie aangenomen houding te veranderen naar een houding die het wegvervoer prefereert boven het spoorwegvervoer. Dit past niet in een pakket dat voor duurzaam transport pleit boven vervoersvormen die niet vriendelijk voor het milieu zijn.</p>
      <p sl="en">Ik vraag de heer Albertini, wanneer hij tot een eind komt, en ik vraag de ALDE-Fractie die dit ook heeft ondersteund, waarom ze proberen om het wiel om te draaien en waarom ze proberen een lans voor het wegvervoer te breken. Ik ga er van uit dat misschien de persoon wiens vingerafdrukken werkelijk op dit amendement staan vanavond niet hier is om dat te beantwoorden.</p>
      <p sl="en">Ik moet zeggen dat mijn fractie er over na zal denken of ze dit hele verslag ondersteunt, wanneer dit amendement wordt aangenomen. Ik kijk er naar uit. Behalve deze zaak zijn de beginselen in dit verslag prima.</p>
    </intervention>
    <intervention id="1-145" speaker_id="28314" name="Anneli JÄÄTTEENMÄKI" is_mep="True" mode="spoken" nationality="Finland" birth_date="11-02-1955" birth_place="Lapua" p_group="Group of the Alliance of Liberals and Democrats for Europe" m_state="FI">
      <p sl="fi">namens de ALDE-Fractie . – Mevrouw de Voorzitter, ongeveer een kwart van de broeikasgasemissies in de Europese Unie worden door het vervoer veroorzaakt. Wij moeten daarom duidelijk de emissies door het vervoer verminderen. De hoeveelheid vervuiling door het vervoer moet worden verminderd.</p>
      <p sl="fi">Het luchtvervoer wordt in het geheel niet meegerekend bij de internationale verdragen inzake het klimaat. Het veroorzaakt niettemin altijd en alsmaar meer emissies en moet in alle verdragen worden opgenomen. Iemand zei hier dat het beginsel‘de gebruiker betaalt’ een goed beginsel is. Ik ben het hier mee eens. Het is een goed beginsel wanneer men ook rekening houdt met de omstandigheden. In Europa zijn er schaars bevolkte landen en gebieden die geen openbaar vervoer hebben en waar de mensen alleen met de particuliere auto overal heen kunnen komen. In dit geval is het beginsel ‘de gebruiker betaalt’ niet erg toepasselijk. Een ritje voor de lol is één ding, maar iets heel anders het gebruiken van de auto, omdat je hem moet gebruiken en in situaties waar het niet mogelijk is om het openbaar vervoer te gebruiken.</p>
      <p sl="fi">Op lange termijn moeten wij proberen om het vrachtvervoer van de weg te krijgen. Algemeen gesproken moet ons handelen erop gericht zijn dat we wegkomen van vervoersmiddelen die afhankelijk zijn van fossiele brandstoffen naar vervoersmiddelen die op hernieuwbare brandstoffen lopen. We hebben veel te doen op EU-niveau, wanneer we werkelijk van plan zijn om de streefdoelen te halen waartoe wij ons zelf hebben verplicht, dat wil zeggen om de emissies te verminderen. Het is een kwestie van wilskracht, en omdat we de zaak gezamenlijk hebben besloten, moeten alle naties zich gezamenlijk inspannen om ervoor te zorgen dat deze besluiten worden uitgevoerd.</p>
    </intervention>
    <intervention id="1-146" speaker_id="28391" name="Zdzisław Zbigniew PODKAŃSKI" is_mep="True" mode="spoken" nationality="Poland" birth_date="18-10-1949" birth_place="Guzówka" p_group="Group of the European People's Party (Christian Democrats) and European Democrats" m_state="PL">
      <p sl="pl">namens de UEN-Fractie. – Mevrouw de Voorzitter, het ontwerpverslag inzake een duurzaam Europees vervoersbeleid, rekening houdend met het Europees energie- en milieubeleid, waagt een complexe aanpak voor een zeer gevoelig thema. De rapporteur, de heer Albertini, moet worden gelukgewenst voor zijn aanpak van het probleem en voor zijn constructieve voorstellen.</p>
      <p sl="pl">Onder andere heeft de heer Albertini er correct op gewezen dat de rol van het spoorwegvervoer, met name wat betreft het goederenvervoer, niet naar behoren werd gewaardeerd en dat men zijn ontwikkeling heeft laten sloffen. We moeten ons goed tussen de oren knopen dat het bouwen van wegen alleen het probleem niet zal oplossen en dat spoorwegprojecten wezenlijk zijn. Ik wil degenen die het nog niet is opgevallen een reis door Polen aanbevelen dat de laatste jaren door het internationaal vrachtwagenverkeer wordt doorkruist.</p>
      <p sl="pl">Bij het tweede probleem dat dringende aandacht vereist gaat het om de verkeersopstoppingen in grote verstedelijkte gebieden en de concentratie van uitlaatgassen in steden en hoofdverkeerswegen tussen de steden. Hier wordt ook de rol van het spoorwegvervoer, dat wil zeggen hogesnelheidstreinen niet gewaardeerd. Het derde belangrijke thema is, naast het spoorwegvervoer, het gebruik maken van binnenlandse waterwegen en het zeevervoer die minder vervuilend zijn. Er zijn hier nog veel meer problemen, zowel op het gebied van de techniek, de energie en de kostenbeheersing, als ook wat betreft de sociale gevoeligheid en het gedrag. Om al deze problemen de baas te kunnen, hebben we een volledige analyse van de verkeerssituatie in het kader van het milieu nodig, en bovendien concrete geïntegreerde handelingen.</p>
    </intervention>
    <intervention id="1-147" speaker_id="28418" name="Sepp KUSSTATSCHER" is_mep="True" mode="spoken" nationality="Italy" birth_date="17-03-1947" birth_place="Villanders" p_group="Group of the Greens/European Free Alliance" m_state="IT">
      <p sl="de">namens de Verts/ALE-Fractie. – Mevrouw de Voorzitter, commissaris, het verslag bevat vele mooie impulsen, maar het gaat van de veronderstelling uit dat de voortdurende groei van het verkeersvolume zoiets als een natuurwet is, en dat de technologie de meerderheid van de problemen kan oplossen.</p>
      <p sl="de">Er zijn twee thema’s die ik in het bijzonder wil aankaarten. Ten eerste de berekening van alle kosten van het verkeer, ook de externe kosten, moet met het Eurovignet beginnen, omdat het vrachtverkeer de grootste last veroorzaakt, niet alleen voor het wegennetwerk, maar ook voor de mens en het milieu. Ook wanneer de voor het vervoer verantwoordelijke commissaris Barrot heeft beloofd dat het vervoersprotocol van de Alpenconventie tijdens de periode van het Franse voorzitterschap zal worden geratificeerd, geloof ik dat wij, het Europese Parlement dit protocol uitdrukkelijk in dit verslag zouden moeten noemen.</p>
      <p sl="de">Men is altijd weer bezig met het mooipraten van het verkeer. Het is echter een feit dat de door het verkeer veroorzaakte CO2 -uitstoot in de EU om 32,1 procent is gestegen en dat de uitstoot door het luchtverkeer met negentig procent omhoogging, terwijl alle andere sectoren in staat waren om de emissies overeenkomstig het Protocol van Kyoto te verminderen.</p>
      <p sl="de">Wij zijn in dit verslag te snel tevreden met nobele doelstellingen en vrome wensen. Er zijn echter concrete voorschriften en doeltreffende maatregelen nodig, waaronder sancties, anders zal alles zo verder gaan als in het citaat van William Blake ‘De weg naar de hel is met goede voornemens geplaveid’.</p>
    </intervention>
    <intervention id="1-148" speaker_id="28506" name="Mike NATTRASS" is_mep="True" mode="spoken" nationality="United Kingdom" birth_date="14-12-1945" birth_place="Leeds" p_group="Europe of freedom and democracy Group" m_state="GB">
      <p sl="en">namens de IND/DEM-Fractie . – Mevrouw de Voorzitter, het Verenigd Koninkrijk moet zijn eigen wetten maken, dus verwerp ik dit voorstel. Het is onbetwistbaar dat efficiëntere auto’s een goed idee en dat thuis werken de vervuiling vermindert.</p>
      <p sl="en">Waarover ik mij bij dit verslag zorgen maak zijn bewoordingen als ‘prijsbeleid’ en ‘belasting op fossiele brandstoffen’, omdat er op het moment geen serieuze alternatieven bestaan en deze belastingen erg om zich heen grijpen. Het moet in de toekomst om het aanmoedigen van innovatie en technologie gaan, en niet om het beduvelen van mensen die geen ander alternatief hebben dan belasting betalen. De meeste systemen voor openbaar vervoer zijn prima voor de forens maar komen niet aan de behoeftes van de zakenman tegemoet die naar zijn werk moet rijden, omdat hij later nog zijn klanten moet bezoeken.</p>
      <p sl="en">Maar de stad Straatsburg heeft een eerste klasse tramsysteem, met een tramhalte voor precies dit gebouw. Dus waarom geven de leden van het Europees Parlement in Straatsburg niet het goede voorbeeld? Zij bezoeken geen klanten, zij komen alleen hierheen voor het slecht besturen van Europa. Toch komen zij bijna allemaal met door chauffeurs bestuurde limousines en negeren de trams. Wanneer de leden van het Europees Parlement aan hun eigen woorden voldoen, dan zou het publiek misschien naar hen luisteren. Om het nog eens duidelijk te zeggen: Mevrouw de Voorzitter, dit Huis maakt zich schuldig aan grote hypocrisie. Wat zeiden de leden van het Europees Parlement nog eens over duurzaam vervoer? Omdat de leden van het Europees Parlement het net zo zullen negeren, als de niet-roken-bordjes in de kantines van het Parlement!</p>
    </intervention>
    <intervention id="1-149" speaker_id="33982" name="Marian-Jean MARINESCU" is_mep="True" mode="spoken" nationality="Romania" birth_date="11-08-1952" birth_place="Râmnicu Vâlcea" m_state="RO">
      <p sl="ro">De tenuitvoerlegging van een geïntegreerde strategie voor de ontwikkeling van duurzaam vervoer moet een absolute prioriteit zijn, zowel voor de Commissie als ook voor de lidstaten.</p>
      <p sl="ro">De uitgaven voor de vervoersinfrastructuur moeten toenemen, vooral voor milieuvriendelijke vervoerswijzen, zoals de spoorwegen, de binnenlandse waterwegen en de snelwegen van de zee. Een uitvoerige beoordeling van de interne kosten en met name van de negatieve effecten voor het milieu moet verplicht zijn. Zulke negatieve effecten moeten worden vastgesteld en in de prijzen aan de gebruiker doorgegeven worden. Vervolgens is het zeer belangrijk dat de doorberekening van de externe kosten voor alle vervoersmiddelen op het gelijke tijdstip wordt uitgevoerd. Zodoende zou een betere vergelijking tussen de wijzes van vervoer mogelijk zijn, ten bate van minder vervuilende vervoersmiddelen, en ook voor de ontwikkeling van het trans-Europese netwerk en het intermodale vrachtvervoer.</p>
      <p sl="ro">Ik geloof dat een betere logistiek en de verbetering van het beheer, met name door de intensivering van het onderzoek en de toepassing van nieuwe technologieën op het gebied van de intelligente systemen stappen in de richting zijn van een betere verkeersplanning, het beheer van verkeersstromen en de uitbanning van verkeersopstoppingen en filevorming.</p>
      <p sl="ro">Roemenië onderneemt gecombineerde inspanningen om aan de Europese normen te voldoen, vooral door het aantrekken van investeringen in benadeelde gebieden, om daardoor het fundament te leggen voor een vermindering van de ontwikkelingsverschillen bij de infrastructuren. Tezelfdertijd ondersteunt en bevordert Roemenië handelingen die een effectiever energieverbruik ten doel hebben, om zo zijn bijdrage te leveren aan de vermindering van de negatieve effecten voor het milieu door het vervoer en de investeringen in alternatieve energiebronnen te ondersteunen.</p>
      <p sl="ro">Daarom verzoek ik de Europese Commissie dat zij het meerjarig financieel kader ten opzichte van de financiële middelen op het gebied van het vervoer herwaardeert, en ook voor het hiermee gepaard gaande onderzoek, met het oog op het bereiken van rendabele en in energie-opzicht verbeterde producten en diensten. Tezelfdertijd doe ik de aanbeveling dat de lidstaten publiek-private partnerschappen ondersteunen, en als gevolg daarvan particuliere investeringen in het gegeven gebied, en dat ze volledig gebruik maken van de beschikbare middelen voor het scheppen van een duurzame vervoerssector, voor het verbeteren van de verkeersveiligheid en de gezondheid van het milieu waarin wij leven.</p>
    </intervention>
    <intervention id="1-150" speaker_id="36281" name="Silvia-Adriana ȚICĂU" is_mep="True" mode="spoken" nationality="Romania" birth_date="14-11-1970" birth_place="Galaţi" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">Het Europese beleid inzake een duurzaam vervoer, rekening houdend met het Europees energie- en milieubeleid, betreft en is van directe invloed op ongeveer 490 miljoen Europese burgers.</p>
      <p sl="ro">Ik heb de Commissie en de lidstaten verzocht een onderzoek in te stellen naar de wijze waarop vervoersinfrastructuren en de toepasbare tarieven van invloed zijn op de stadsontwikkeling en de toekomstige vraag naar vervoersdiensten.</p>
      <p sl="ro">Ik verzocht de Commissie en de lidstaten om in te grijpen in de modernisering van de haveninfrastructuur betreffende de zeehavens van de Europese Unie, en ook de aan de binnenlandse waterwegen gelegen havens, om zo het snelle vervoer van vracht en passagiers tussen verschillende vervoerssystemen mogelijk te maken, en zodanig de vermindering van het energieverbruik in de vervoerssector te vergemakkelijken.</p>
      <p sl="ro">De Europese Unie heeft zich 2007 plechtig en unilateraal verplicht tot het verminderen van de broeikasgasemissies om ten minste twintig procent ten opzichte van de waarden van 1990. De tenuitvoerlegging, met name in grote verstedelijkte gebieden, van intelligente vervoerssystemen voor verkeersbeheersing zullen files vermijden die de Europese Unie per jaar ongeveer 1 procent van zijn bruto nationaal product kosten. Tezelfdertijd zal de ontwikkeling van het Europese spoorwegsysteem zijn bijdrage leveren aan de naleving van het Europese beleid inzake energie en inzake de bestrijding van de klimaatverandering.</p>
      <p sl="ro">In dit kader geloof ik dat één van de ontwikkelingsprioriteiten op het gebied van het trans-Europees vervoer het ontwerp van een spoorwegnetwerk van hogesnelheidstreinen moet zijn die alle hoofdsteden van de lidstaten met elkaar verbindt. Hogesnelheidstreinen moeten ook door Boekarest en Sofia rijden.</p>
    </intervention>
    <intervention id="1-151" speaker_id="28376" name="Leopold Józef RUTOWICZ" is_mep="True" mode="spoken" nationality="Poland" birth_date="18-10-1932" birth_place="Kraków" p_group="Non" m_state="PL">
      <p sl="pl">Mevrouw de Voorzitter, het verslag van de heer Albertini behandelt alle beslissende factoren van een duurzaam Europees vervoersbeleid, rekening houdend met het Europees energie- en milieubeleid. Het vervoer is verantwoordelijk voor dertig procent van het energieverbruik, en dit cijfer zal binnen twintig jaar nog met dertig procent omhooggaan. De vervoerssector verbruikt zeventig procent van de olie, en in steden en bebouwde gebieden neemt het veertig procent van de CO2 -uitstoot en zeventig procent van de emissies van andere schadelijke deeltjes voor zijn rekening.</p>
      <p sl="pl">De rapporteur is een voorstander van technologische innovaties en andere methodes ter energiebesparing. De Europese Unie moet snelle en doeltreffende maatregelen nemen. Gezien de enorme stijging van de olieprijzen is de elektriciteit de meest voordelige energievorm, voor het milieu en voor de economie. Het moet een grotere rol in het vervoer spelen, ook in het stadsverkeer, bijvoorbeeld door de productie van goedkope elektrische stadsauto’s. De grotere navraag voor deze vorm van energie moet worden gedekt door de nieuwste generatie van atoomcentrales die geen giftige gassen uitstoten.</p>
    </intervention>
    <intervention id="1-152" speaker_id="1969" name="Johannes BLOKLAND" is_mep="True" mode="spoken" nationality="Netherlands" birth_date="05-03-1943" birth_place="Oegstgeest" p_group="Independence/Democracy Group" m_state="NL">
      <p sl="nl">De bijdrage van de vervoerssector aan de veranderende klimatologische omstandigheden is ons allen bekend. Het verslag van collega Albertini schetst naar mijn mening op bondige wijze welke praktische politieke en technische maatregelen mogelijk zijn om die bijdrage te reduceren. Omdat waar gehakt wordt spaanders vallen, zullen deze maatregelen de nodige pijn voor de betrokkenen opleveren, voor zowel professionele vervoerders als voor individuele burgers.</p>
      <p sl="nl">Anders dan paragraaf 2 suggereert, ben ik van mening dat niet alleen de professionals, maar ook de burgers de noodzaak van ingrijpende maatregelen inzien én die ook steunen, mits zij aantoonbaar positieve gevolgen voor de toekomst hebben. De eerste grote doelstelling die moet worden gehaald is die van de normen voor luchtkwaliteit in 2015. Het vervoer speelt een grote rol bij het behalen van die normen, zeker in stedelijke gebieden. Beschikbare technieken en maatregelen, zowel bron- als doelmaatregelen, moeten dan ook zonder uitstel worden toegepast en uitgevoerd.</p>
      <p sl="nl">Voorzitter, ik dank collega Albertini voor zijn verslag en ik hoop dat alle betrokkenen hun bijdrage aan de gevraagde inspanningen zullen leveren.</p>
    </intervention>
    <intervention id="1-153" speaker_id="28138" name="Zsolt László BECSEY" is_mep="True" mode="spoken" nationality="Hungary" birth_date="12-01-1964" birth_place="Szeged" p_group="Group of the European People's Party (Christian Democrats) and European Democrats" m_state="HU">
      <p sl="hu">Dank u wel, Mevrouw de Voorzitter. Ik wil graag mijn collega de heer Albertini feliciteren en een paar opmerkingen maken.</p>
      <p sl="hu">1. Met betrekking tot belastingen als instrument kan ik accepteren dat het op uniforme wijze moet worden toegepast op alle soorten van vervoer. Tezelfdertijd moeten wij er rekening mee houden dat belastingen niet ad infinitum kunnen worden verhoogd, aangezien dit een ernstige inflatie zou veroorzaken en tot een kostentoename en concurrentievermindering in de gehele sector. Daarom kunnen we geen uniforme belasting voor alles hebben, bijvoorbeeld een accijns op benzine. Ik zou erop willen wijzen dat ik het een goed idee vindt om de belasting aan de feitelijke luchtvervuiling te koppelen – bijvoorbeeld in het wegenbelastingssysteem.</p>
      <p sl="hu">2. In het geval van het luchtvervoer moeten wij er rekening mee houden dat de uitbreiding van de emissiehandel een extra kostenfactor betekent, en dat dit zich in de prijzen zal weerspiegelen. Hiermee moet ook rekening worden gehouden bij de invoering van indirecte belastingen, een idee dat soms naar voren wordt gebracht.</p>
      <p sl="hu">3. Er moet een werkelijke inspanning worden gedaan ter vermindering van de verkeersopstoppingen in de steden en daardoor ook van de luchtvervuilende emissies. Voor de nieuwe lidstaten is echter niet alleen het bevorderen van het elektrisch-aangedreven openbaar vervoer de hoofduitdaging; het aanleggen van rondwegen is misschien een nog grotere uitdaging. Relatief gezien komt dat omdat ze op dit gebied nog het meest achterlopen, en hiervoor moeten de middelen van de Europese Unie met nadruk en geprioriteerd worden gebruikt.</p>
      <p sl="hu">4. Ten aanzien van de doorberekening van de externe kosten ga ik ermee akkoord dat wij sectorneutraliteit moeten scheppen. Echter betekent al het Eurovignet voor vrachtrijders in de nieuwe lidstaten een grote uitdaging vanwege de strikte normen voor uitlaatgassen van voertuigen enzovoorts. In de nieuwe lidstaten moet de doorberekening daarom langzamer en volgens speciale principes ten uitvoer worden gelegd. Onze vrachtrijders mogen niet worden bestraft, omdat de infrastructuur veel minder ontwikkeld is en er daarom grotere files zijn.</p>
      <p sl="hu">5. Het zou goed zijn wanneer ook praktische en niet slechts verbale ondersteuning aan het binnenlandse waterwegvervoer in de nieuwe lidstaten zou worden gegeven, met name op de Danube rivier en op de Tisza rivier, en wanneer de Commissie hierbij zou helpen. De intermodaliteit van het vervoer is belangrijk en zou een grote oppepper voor de modernisering van het spoorwegnet kunnen zijn. Laat ons ook hierover debatteren, liever dan over het opheffen van spoorlijnen.</p>
      <p sl="hu">Ten slotte hoop ik dat wanneer het spoorwegnetwerk van hogesnelheidstreinen wordt gebouwd, dat de Oostelijke regio’s ook op de kaart zullen verschijnen, omdat het op lange termijn gezien de enige vervoerswijze is die met de particuliere auto’s kan concurreren. Hartelijk dank.</p>
    </intervention>
    <intervention id="1-154" speaker_id="23768" name="Bogusław LIBERADZKI" is_mep="True" mode="spoken" nationality="Poland" birth_date="12-09-1948" birth_place="Sochaczew" m_state="PL">
      <p sl="pl">Mevrouw de Voorzitter, de heer Albertini heeft goed werk afgeleverd. Hiervoor mijn dank. Ik kan mij ook identificeren met de opmerkingen van commissaris Barrot. Wat ik met name goed vindt is deze beleidscombinatie die uit technologische ontwikkeling, marktinstrumenten en voor het publiek acceptabele begeleidende maatregelen bestaat, en ervoor moeten zorgen dat er verstandiger gebruik wordt gemaakt van vervoersvoorzieningen. Hieraan zou ik een doelmatig vervoerbeleid willen toevoegen, zowel op micro- als ook op macroniveau. Het verheugt mij om te zien dat deze gecombineerde maatregelen ook rekening houden met het gebied van de Baltische kust – ongetwijfeld een positieve aanpak.</p>
      <p sl="pl">Ik vind het idee van de trans-Europese netwerken goed, maar we hadden 20 miljard in 2008 verwacht en wat we krijgen zijn 8 miljard. Ik roep u allemaal op: laat ons meer aandacht besteden aan het doelmatig gebruik van dat deel van het Cohesiefonds dat aan het vervoer is toegewezen. Dit is van toepassing op de nieuwe lidstaten waar de situatie onderling aanzienlijk verschilt, maar in het algemeen niet zeer goed is. Ik wil ook duidelijk maken dat de doorberekening van de externe vervoerskosten ook zijn grenzen heeft. Deze grens, commissaris, moet daar getrokken worden waar deze doorberekening tot negatieve gevolgen leidt voor het concurrentievermogen van de economie van de EU. Ten slotte moet een verenigd Europees spoorwegnetwerk werkelijkheid worden.</p>
    </intervention>
    <intervention id="1-155" speaker_id="28252" name="Richard SEEBER" is_mep="True" mode="spoken" nationality="Austria" birth_date="15-01-1962" birth_place="Innsbruck" p_group="Group of the European People's Party (Christian Democrats)" m_state="AT">
      <p sl="de">Mevrouw de Voorzitter, Ik zou de rapporteur voor het verslag willen danken, en ik weet dat wij in commissaris Barrot een voorvechter van een duurzaam vervoerbeleid hebben. Juist het vervoer kan een gevaar voor onze economische groei in Europa betekenen wanneer het niet naar behoren functioneert. Op dit gebied is er meer Europese verantwoordelijkheid nodig, niet minder. Want altijd wanneer we minder Europese bevoegdheden hebben, zijn er nationale bijzonderheden, dan zijn er grenzen, en dit is schadelijk voor het vervoer. We moeten daarom pogen om Europese oplossingen te vinden, zoals we op het gebied van het luchtverkeer hebben gedaan of in het kader van het spoorwegpakket.</p>
      <p sl="de">Ik kan de Commissie alleen maar vragen om de hogere versnelling er in te gooien zodat betere Europese oplossingen kunnen worden gevonden. Een premisse hiervoor is dat we prijzen voor de verschillende soorten van vervoer vinden, die de gehele kosten ervan weerspiegelen.</p>
      <p sl="de">Ook hier heeft de Commissie voor de juiste aanpak gekozen, beginnend met het wegvervoer. Want dit is de sector die op het moment met zekerheid de hoogste externe kosten veroorzaakt, die echter door de weggebruiker niet volledig worden gedragen.</p>
      <p sl="de">Commissaris, u was in Tirool, een gevoelige Alpenregio, en u weet welke schade het zware vrachtwagenverkeer daar veroorzaakt. Deze effecten laten ons zien dat het de hoogste tijd om te handelen is door invoering van het Eurovignet, door het werkelijk op tafel brengen van het door u aangekondigde kader, en door hard te werken aan de toepassing van het principe dat gebruikers de ware kosten van het wegvervoer moeten betalen.</p>
      <p sl="de">Hier moet ik ook een beetje kritiek op mijn fractie uitoefenen. De Fractie is van plan voor het amendement 1 te stemmen. Ik wil duidelijk maken dat ik tegen het amendement ben en dat ik mij er totaal voor zal inzetten, net zoals mijn Oostenrijkse collega’s, erop te letten dat de Commissie in Juni het algemeen kader, beginnend met het wegvervoer, zal presenteren. En het algemeen kader niet tot Sint-juttemis zal uitstellen met als reden dat het voor alle soorten van vervoer moet gelden. Er bestaat een dringende behoefte aan handelen. Laat ons met het wegvervoer beginnen!</p>
    </intervention>
    <intervention id="1-156" speaker_id="28292" name="Inés AYALA SENDER" is_mep="True" mode="spoken" nationality="Spain" birth_date="28-03-1957" birth_place="Zaragoza" p_group="Group of the Progressive Alliance of Socialists and Democrats in the European Parliament" m_state="ES">
      <p sl="es">Mevrouw de Voorzitter, het verslag van de heer Albertini beschrijft de enorme uitdaging waarvoor wij staan om de weinig kostende mobiliteit voor allen te behouden door middel van toegang tot nieuwe verkeersmiddelen en nieuwe wegen. De mobiliteit die mogelijk werd gemaakt door de bewegingsvrijheid van personen, goederen en diensten stond aan de wieg van het succes van de Europese integratie, van de uitbreiding en van de sociale, economische en territoriale cohesie. Dit moet echter worden bereikt zonder de heftige effecten op het milieu die voornamelijk door emissies worden veroorzaakt, om maar te zwijgen van het lawaai, de files en de veiligheid.</p>
      <p sl="es">De uitdaging ligt in het behoud van de positieve en noodzakelijke kanten van deze mobiliteit, maar dit wel op de slimst mogelijke wijze, met andere woorden: het bereiken van duurzame mobiliteit, waardoor de gevolgen voor ons milieu en voor onze gezondheid worden geminimaliseerd. Om dit te bereiken, zoals de heer Albertini in zijn verslag ter sprake bracht, zijn er innovatieve maatregelen en instrumenten nodig.</p>
      <p sl="es">Alhoewel in het verslag opgenomen, had ik graag gezien dat er meer ruimte aan de toekomstige rol van de logistiek was gegeven, als een instrument voor intelligente mobiliteit, gestroomlijnd door innovatie en planning.</p>
      <p sl="es">Ik ben hem evenwel dankbaar dat hij de stedelijke logistiek in de aspecten van het stadsverkeer heeft ondergebracht en ook dankbaar voor zijn ondersteuning van geprioriteerde projecten die in verbinding staan met de logistiek. Ik geloof ook dat het juist is om de luchthavens hierbij te betrekken en van hen te verlangen dat ze verbindingen met het spoorwegvervoer aangaan, en dat de nadruk wordt gelegd op de ontwikkeling van het nieuwe concept van ‘groene corridors’.</p>
      <p sl="es">Ten aanzien van de prijs van het wegvervoer, waarover hier al veel werd gesproken, waarmee ik het Eurovignet bedoel, zou ik willen dat de Commissie over de sociale gevolgen hiervan nog eens sterk nadenkt.</p>
      <p sl="es">Voor de toekomst, na wat ik van mijn collega’s over de behoefte tot diversificatie van brandstofbronnen heb gehoord, zou ik de commissaris willen vragen of er een mogelijkheid bestaat om waterkrachtnetwerken op te nemen in de trans-Europese energienetwerken van de toekomst.</p>
    </intervention>
    <intervention id="1-157" speaker_id="28117" name="Jim HIGGINS" is_mep="True" mode="spoken" nationality="Ireland" birth_date="04-05-1945" birth_place="Ballyhaunis" p_group="Group of the European People's Party (Christian Democrats)" m_state="IE">
      <p sl="ga">Mijnheer de Voorzitter, Ik wil allereerst de heer Albertini bedanken voor het voorstellen van dit zeer belangrijke en uitvoerige verslag. Ik geloof dat dit verslag een realistisch beeld geeft van de uitdagingen die ons wachten bij onze pogingen om een passend vervoerbeleid op poten te zetten.</p>
      <p sl="ga">Ik zou de gelofte over het intermodale vervoer willen toejuichen. Ik kom van een eiland waar de economie afhankelijk is van zee- en luchtwegen en ik ben van mening dat deze infrastructuur met het spoorwegvervoer moet worden verbonden. Dit is echter in Ierland niet het geval. Het spoorwegvervoer wordt niet gebruikt voor het transporteren van vrachten. Sinds 1990 is het energieverbruik om 225 procent gestegen vanwege het wegvervoer. In het kader van het Protocol van Kyoto lopen wij ver achter.</p>
      <p sl="ga">Het is duidelijk dat er in Ierland een grote behoefte bestaat aan veel investeringen in het gemengde vervoer. Dit zal echter niet gebeuren voordat de lokale overheden en de regeringen hun vooruitzichten en beleid veranderen. Terwijl dit beleid voor meer investeringen in wegen is, veronachtzamen zij de ontwikkeling van de spoorwegen, niet alleen in kleine en grote steden, maar ook op het platteland.</p>
      <p sl="ga">Ten slotte doe ik de aanbeveling aan de Commissie dat zij het recht van elke lidstaat erkent om zijn eigen fileheffing en –belastingen in te voeren.</p>
    </intervention>
    <intervention id="1-158" speaker_id="38845" name="Pierre PRIBETICH" is_mep="True" mode="spoken" nationality="France" birth_date="28-12-1956" birth_place="Roubaix" p_group="Socialist Group in the European Parliament" m_state="FR">
      <p sl="fr">Mevrouw de Voorzitter, mijnheer de commissaris, dames en heren, in zijn initiatiefverslag wijst de heer Albertini erop dat we behoefte hebben aan een beleidscombinatie die rekening houdt met alle relevante aspecten, vervoer, energie én milieu. De maatschappij ondervindt baat bij menselijke mobiliteit, zowel in economische, sociale als culturele zin, maar voor al deze verplaatsingen is wel energie nodig; ze kunnen derhalve desastreuze gevolgen hebben voor het milieu. Elke maatschappij – en de Europese Unie is zeker geen uitzondering – dient een evenwicht te vinden, en dat is geen eenvoudige opdracht.</p>
      <p sl="fr">De Europese Unie laat op dit vlak zien wat ze waard is door een doorslaggevende rol te spelen bij de harmonieuze ontwikkeling van het vervoer: een geïntegreerde Europese spoorwegmarkt, één Europees luchtruim, trans-Europese vervoersnetwerken en een Europees havenbeleid. We hebben in het kader van het energie/klimaatpakket ambitieuze doelstellingen ontwikkeld. Nu moeten er op al deze woorden over gedeelde doelen ook daden volgen. Om met Plato te spreken: “We moeten altijd het pad naar boven kiezen en het dalende pad mijden”.</p>
      <p sl="fr">Coördinatie en samenwerking zijn de sleutelwoorden van dit geïntegreerde beleid: coördinatie van infrastructuren op Europees niveau om zo een algemeen beeld te krijgen van de vervoersnetwerken, en samenwerking met degenen die de meest realistische en praktische inzichten hebben – de lokale betrokkenen. Dat is tenslotte waar het in Europa over gaat: de bereidheid te harmoniseren door alle inspanningen samen te brengen, door in het belang van burgers en milieu beste werkwijzen te ontwikkelen, aangevuld met – en dat mag ik in deze ietwat eclectische lijst niet vergeten – voldoende financiële steun om de prioritaire projecten in het kader van het trans-Europese vervoer snel te kunnen realiseren.</p>
      <p sl="fr">Als we ons op de lokale aspecten concentreren, geloof ik echter dat de geïntegreerde benadering alleen goed kan werken als we kiezen voor een inter-modale aanpak die vanuit Europa financieel gesteund wordt, en dan vooral in de door verstoppingen geteisterde grootstedelijke gebieden. Alleen zo kunnen we een veilige, betrouwbare en betaalbare – ofwel: een duurzame en milieuvriendelijke – mobiliteit te garanderen.</p>
    </intervention>
    <intervention id="1-159" speaker_id="28636" name="Péter OLAJOS" is_mep="True" mode="spoken" nationality="Hungary" birth_date="18-04-1968" birth_place="Budapest" p_group="Group of the European People's Party (Christian Democrats) and European Democrats" m_state="HU">
      <p sl="hu">Mevrouw de Voorzitter, mensen hebben nog nooit zoveel gereisd als nu. Dat we reizen moeten, betekent dat we veel tijd verliezen: een ernstig economisch probleem, terwijl ook het milieu zwaar belast wordt.</p>
      <p sl="hu">Eén derde van de energie die we gebruiken gaat naar het vervoer. In Europa is dat eerst en vooral de auto. In de loop van de afgelopen tien jaar is het aantal auto’s per duizend inwoners opgelopen van 400 tot 460, terwijl het autogebruik met achttien procent is gestegen. De uitstoot van kooldioxide door de vervoersector is de afgelopen jaren enorm toegenomen – in sommige lidstaten met meer dan honderd procent. Volgens voorspellingen van de Commissie zal de energievraag van de vervoersector in de Europese Unie tussen nu en 2030 met tenminste dertig procent stijgen. We zouden alsdan in gebreke blijven aan onze Kyoto-verplichtingen te voldoen.</p>
      <p sl="hu">Het is een slechte zaak dat op het wegvervoer gerichte projecten in Europa nog steeds meer aandacht krijgen dan spoorprojecten, terwijl we toch hebben aangegeven wat in dezen onze beginselen zijn. Slecht voorbeeld doet slecht volgen: ook in Midden- en Oost-Europa, waar het openbaar vervoer vroeger een belangrijke rol speelde, is de nadruk verschoven. In mijn land, Hongarije, is het aandeel van het openbaar vervoer in het vervoer als geheel gezakt tot maar veertig procent in 2007. Je kunt de door auto’s veroorzaakte vervuiling terugdringen door een beter beheer van het verkeer, en door technologische en economische maatregelen. Als je het gebruik van milieuvriendelijke technologie wilt bevorderen moet je de milieukosten in je berekeningen betrekken en een op de CO2 -uitstoot gebaseerd belastingsysteem introduceren. Op luchthavens zouden we de hoogte van de start- en landingsrechten moeten differentiëren door ze te koppelen aan de uitstoot. Gratis parkeren en betaald rijden hebben bijgedragen tot minder opstoppingen. En als we “groene” auto’s minder motorrijtuigenbelasting laten betalen, zou dat het plaatje wel eens drastisch kunnen wijzigen.</p>
      <p sl="hu">De kosten van met het vervoer verband houdende gezondheidsproblemen zijn enorm. Het is niet eerlijk dat de maatschappij als geheel daarvoor betaalt. Ik geloof dat de door ongevallen, luchtvervuiling en lawaai veroorzaakte kosten door de vervoersector dienen te worden gedragen. Ik dank u.</p>
    </intervention>
    <intervention id="1-160" speaker_id="2206" name="Reinhard RACK" is_mep="True" mode="spoken" nationality="Austria" birth_date="07-08-1945" birth_place="Leoben/Stmk." p_group="Group of the European People's Party (Christian Democrats) and European Democrats" m_state="AT">
      <p sl="de">Mevrouw de Voorzitter, mijnheer de ondervoorzitter, ik wil graag aandacht besteden aan drie punten uit het uitstekende verslag van de heer Albertini. Om te beginnen ben ik als uw rapporteur voor stedelijke mobiliteit heel blij dat de heer Albertini ons een aantal fundamentele ideeën over dit zo belangrijke onderwerp aanreikt. Ik ga ervan uit dat we de discussie in de commissie en – later – in dit Parlement in deze richting zullen voortzetten. Mijnheer Barrot, u heeft verwezen naar de initiatieven die de Commissie deze wetgevingsperiode op dit vlak zal nemen. We zullen die graag behandelen.</p>
      <p sl="de">Mijn tweede punt heeft betrekking op een kwestie waar reeds op is gewezen: het doorberekenen van de maatschappelijke en milieukosten van vervoersoperaties. Elk type vervoer moet de kosten die met dat vervoer samenhangen zelf dekken. Er is in dit verband een heel belangrijke kwestie waar we bij de discussie over het Eurovignet hebben al ook aandacht aan hebben besteed. Ik bedoel dan dat vervoersbedrijven die met zware vrachtwagens werken daarvoor een redelijke prijs behoren te betalen. De kosten die ze veroorzaken moeten dus op hen kunnen worden verhaald. Een aantal collega’s die bij dit beginsel hun bedenkingen had is reeds vertrokken. De PPE-DE-Fractie telt een aantal leden die amendement 1 zullen steunen, maar er zijn ook tegenstanders. Ik zal zelf beslist tegen dit amendement stemmen.</p>
      <p sl="de">Het derde punt waar ik veel belang aan hecht wordt in paragraaf 22 genoemd: onderzoek. De bedoeling is hier dat we de fabrikanten van voertuigen duidelijk maken wat de doelstellingen zijn. We moeten ze uitleggen in welke richting we de vervoerssector in Europa zal willen sturen. Pas dan kunnen zij ons leveren waar wij behoefte aan hebben – tegen betaalbare prijzen en op het juiste moment.</p>
      <p sl="de">Ik wil commissaris Barrot graag opnieuw bedanken voor het feit dat hij voor de rest van deze wetgevingsperiode zo’n druk programma heeft samengesteld. We hebben daar behoefte aan – zowel het milieu als het vervoersysteem zullen er wél bij varen.</p>
      <p sl="de">Tenslotte wil ik onze collega op de achterste rij die het Parlement zwart probeert te maken graag verzekeren dat ik elke dag een half uur van en naar mijn hotel in Straatsburg wandel. Ik heb dus geen behoefte aan limousines of trams.</p>
    </intervention>
    <intervention id="1-161" speaker_id="28313" name="Ville ITÄLÄ" is_mep="True" mode="spoken" nationality="Finland" birth_date="10-05-1959" birth_place="Luumäki" p_group="Group of the European People's Party (Christian Democrats)" m_state="FI">
      <p sl="fi">Mevrouw de Voorzitter, mijnheer de commissaris, ik wil de heer Albertini graag gelukwensen met zijn excellente werk en zijn goed doordachte voorstellen. Het onderwerp dat we nu bespreken is heel belangrijk en de burgers verwachten van ons dat we op deze problemen een antwoord formuleren.</p>
      <p sl="fi">Het is geen eenvoudig onderwerp – zeker als je bedenkt dat het vrije verkeer van personen en goederen één van de pijlers onder de Europese Unie is. En zowel het goederen- als het personenverkeer zal in de toekomst toenemen. We moeten inderdaad nadenken over de richting die we willen volgen, en hoe, en met wat voor middelen we daar kunnen komen. De beslissingen die we nu gaan nemen zullen vergaande gevolgen hebben.</p>
      <p sl="fi">Zoals mevrouw Jäätteenmäki al heeft aangegeven kun je je in mijn land – om maar een voorbeeld te geven – niet goed een situatie voorstellen waarin de mobiliteit zelf aan drastische beperkingen is onderworpen. Afstanden zijn groot en mensen moeten hun auto wel gebruiken, omdat er geen openbaar vervoer is.</p>
      <p sl="fi">Als we ons afvragen hoe het Parlement zich moet gedragen, dan geloof ik dat we een voorbeeld moeten geven. We moeten ons afvragen of we wel steeds met goede reden reizen. Kunnen we het onnodig reizen niet terugdringen? Hoe reizen we? Het Parlement heeft een officiële voertuigendienst, die door de meesten onder ons gebruikt wordt. Die dienst functioneert goed. We kunnen ons echter wel vragen stellen bij het soort auto’s dat we gebruiken. Wat voor auto’s staan het Parlement, de Commissie en de Raad ter beschikking? Er zouden hybride auto’s kunnen worden aangeschaft voor gebruik door de afgevaardigden..</p>
      <p sl="fi">Het voorbeeld dat we geven is heel belangrijk. We kunnen van de burgers en de Europese ondernemingen niet verwachten dat ze iets doen dat wij niet ook zelf doen. We moeten daarom het goede voorbeeld geven.</p>
    </intervention>
    <intervention id="1-162" speaker_id="4382" name="Avril DOYLE" is_mep="True" mode="spoken" nationality="Ireland" birth_date="18-04-1949" birth_place="Dublin" p_group="Group of the European People's Party (Christian Democrats) and European Democrats" m_state="IE">
      <p sl="en">Mevrouw de Voorzitter, de algemene doelstellingen van dit verslag verdienen onze steun, al zullen bepaalde details van de erin opgenomen voorstellen in het licht van het subsidiariteitsbeginsel nader moeten worden onderzocht, vooral als het om de belastingaspecten gaat.</p>
      <p sl="en">Vanaf juli 2008 zullen er in Ierland ingrijpende wijzigingen worden doorgevoerd in het systeem voor de jaarlijks te betalen motorrijtuigenbelasting en de voertuigenregistratiebelasting. Het nieuwe systeem voor voertuigenregistratie onderscheidt zeven belastingcategorieën, gebaseerd op de kooldioxide-uitstoot en dus niet op het motorvermogen. Hoewel het verkeer in onze hoofdstad doorgaans muurvast zit, heeft de Ierse vervoersminister, Noel Dempsey, afgelopen week verklaard dat er geen plannen zijn om in Dublin een congestieheffing in te voeren, omdat het openbaar vervoer zo slecht is georganiseerd dat er nauwelijks een alternatief voor de auto is. Bussen rijden niet vaak genoeg en er zijn maar twee sneltramlijnen die niet op elkaar of op het treinvervoer aansluiten; er is geen verbinding met het vliegveld, geen metro en geen geïntegreerd vervoersbewijssysteem. Ziedaar wat er ondernomen wordt om het gebruik van koolwaterstoffen en de uitstoot van broeikasgassen te verminderen! Wat er in Dublin gebeurt staat volkomen haaks op wat het Europees parlement nastreeft en al die maatregelen die worden voorgesteld om het gebruik van het openbaar vervoer – en dan vooral in de stad – zo veel mogelijk te bevorderen.</p>
    </intervention>
    <intervention id="1-163" speaker_id="37524" name="Marusya LYUBCHEVA" is_mep="True" mode="spoken" nationality="Bulgaria" birth_date="20-07-1949" birth_place="Mitrovci" p_group="Group of the Progressive Alliance of Socialists and Democrats in the European Parliament" m_state="BG">
      <p sl="bg">Mevrouw de Voorzitter, mijnheer de commissaris, als we het over het vervoersbeleid hebben en daarbij rekening houden met de energie- en milieuaspecten, dan hebben we het ook over infrastructuur, werkgelegenheid in de vervoerssector, de mobiliteit van de burgers en het vrije verkeer van goederen.</p>
      <p sl="bg">De pan-Europese vervoersnetwerken moeten overal van dezelfde kwaliteit zijn en het milieu respecteren. We zullen dus een heel precieze inventaris moeten uitvoeren en kijken hoe de spoorwegen eraan toe zijn. Daarna zullen we maatregelen moeten nemen om de landen die nog niet voldoen aan de hoge Europese normen te steunen. Voor dat doel zullen de nodige financiële middelen moeten worden ingezet. Van belang is vooral dat we een einde maken aan de gewoonte om bepaalde nieuwe lidstaten te zien als een schroothoop voor verouderd materieel. Dat is met het oog op het milieu onaanvaardbaar.</p>
      <p sl="bg">Ik vind het altijd zorgwekkend als EU-verslagen bepaalde regio’s wel noemen, maar verzuimen andere regio’s te vermelden. Ook de Zwarte Zee-regio is van groot belang. En ook daar is behoefte aan duurzame inter-modale projecten. Het is trouwens zo dat we in het kader van dit verslag een debat zouden kunnen voeren over het verkeer – en daarmee verband houdende heffingen – via de Donaubrug tussen Russe en Giurgiu, ofwel tussen Bulgarije en Roemenië.</p>
    </intervention>
    <intervention id="1-164" speaker_id="28352" name="Zuzana ROITHOVÁ" is_mep="True" mode="spoken" nationality="Czechia" birth_date="30-01-1953" birth_place="Praha" p_group="Group of the European People's Party (Christian Democrats)" m_state="CZ">
      <p sl="cs">Mevrouw de Voorzitter, ik zou graag iets willen zeggen over de discussie die zojuist is gevoerd. De meesten onder ons willen het vervoersbeleid groener maken, en we zijn het erover eens dat dit ook moet gebeuren, maar dat wil niet zeggen dat we de mobiliteit willen beperken.</p>
      <p sl="cs">We hebben uiteenlopende ideeën met betrekking tot de wijze waarop we deze doelstellingen kunnen bereiken. Het probleem is vooral dat we onze prioriteiten niet duidelijk hebben geformuleerd. Als het gaat om de verschillende typen vervoer willen we graag neutraal zijn, maar we voelen ons wel schuldig als we het spoorvervoer geen voorrang verlenen boven het wegvervoer.</p>
      <p sl="cs">En ziet u dat gebeuren zonder een vrij zware milieubelasting op het goederenvervoer over de weg en een voorkeursbehandeling van het spoorvervoer? Er wordt bezwaar aangetekend tegen het doorberekenen van de externe kosten, omdat dit het concurrentievermogen zou verzwakken. Er is echter nog geen onderzoek verricht naar de gevolgen van de introductie van een Eurovignette in het wegvervoer. Zouden we niet beter eerst duidelijk kunnen vastleggen wat onze belangrijkste prioriteit is? Is het een idee om in heel Europa een referendum te organiseren over deze prioriteiten?</p>
    </intervention>
    <intervention id="1-165" speaker_id="photo_generic" name="Jacques Barrot" is_mep="True" mode="spoken">
      <p sl="fr">vicevoorzitter van de Commissie . − Mevrouw de Voorzitter, dames en heren, ik zal het – vrij – kort houden. Ik heb met belangstelling geluisterd naar de interventies over het verslag van de heer Albertini. We kunnen wel stellen dat de punten die de heer Albertini in zijn duidelijke en compacte verslag heeft aangeroerd goed aansluiten bij hetgeen de Commissie en uw commissaris voor vervoer willen.</p>
      <p sl="fr">Het komt er kort gezegd op neer dat de mobiliteit anders gestalte dient te krijgen; het is niet de bedoeling de mobiliteit te beperken. Dat is het hele probleem. Ik zal niet proberen op iedere opmerking en elk commentaar een antwoord te geven, maar we zullen wel met al uw bijdragen rekening houden.</p>
      <p sl="fr">Ik moet op dit punt echter al wel zeggen dat we voor het bewerkstellingen van de nodige accentverschuivingen binnen deze sector een infrastructuur zullen moeten opbouwen. Ik wil de heer Albertini er graag op wijzen dat we dat niet mogen vergeten te vermelden – Europa is er zich immers niet voldoende van bewust dat we de nodige investeringen zullen moeten doen in het opzetten van een infrastructuur voor andere vervoerswijzen.</p>
      <p sl="fr">Het is verder zo dat we heel uitgebreid onderzoek zullen moeten verrichten naar nieuwe motoren en nieuwe energietypen als we een afdoend antwoord wensen te formuleren op de uitdagingen van een duurzame mobiliteit. Hoewel iedereen zich positief heeft opgesteld heb ik toch gehoord dat dit allemaal goede voornemens en vrome verwachtingen zijn. En daar moet ik op reageren. Ik wil daarom de aandacht vestigen op hetgeen nu al bereikt is. Om te beginnen de classificatie van vrachtwagens. Die is met een verwijzing naar strengere normen nu op Euro 5 gesteld. We kunnen wel stellen dat deze classificatie de CO2 -uitstoot met dertig tot veertig procent heeft teruggebracht. Ander voorbeeld: de Europese Unie wil de uitstoot in de toekomst terugbrengen tot 120g CO2 /km. De hele automobielindustrie werkt momenteel aan het verwezenlijken van die doelstelling. Daarom wil ik de verstandige opmerking van de heer Rack herhalen, en die luidt dat de industrie zich pas kan aanpassen als ze goed welke doelstellingen in de toekomst het kader zullen vormen. Dat is iets waar ik beslist op wil wijzen: we moeten duidelijke doelstellingen formuleren, zodat zowel de onderzoeksinstellingen als de industrie zich op die doelstellingen kunnen richten.</p>
      <p sl="fr">Ziedaar – ik zal er niet al te lang bij stilstaan. Ik moet natuurlijk wel zeggen dat de actie die we gaan ondernemen de noodzakelijke mobiliteit niet mag beperken. We moeten proberen de negatieve gevolgen van de mobiliteit bestrijden, maar dan wel op een zodanige wijze dat het voor de burgers en de industrie aanvaardbaar blijft. In juni gaan we de berekeningsmethode voor de externe kosten toepassen – geleidelijk aan, want het kan natuurlijk niet allemaal in één keer – , en dan kunnen we zien wat voor de verschillende vervoerstypen de lasten zouden zijn. We kunnen vervolgens heffingen instellen die iedereen – en dus niet alleen maar vervoersondernemingen, maar ook de reizigers zelf – duidelijk maken welke vervoerstypen het meeste vervuiling veroorzaken en welke milieuvriendelijk zijn.</p>
      <p sl="fr">Ik hoop oprecht dat het verslag-Albertini voor iedereen een Bijbel – als dat woord geschikt is – zal blijken te zijn, aangezien het van fundamenteel belang is dat we een manier vinden om duurzame mobiliteit te verzekeren.</p>
      <p sl="fr">Ik ben het Parlement dankbaar voor zijn bijdragen – ze zijn voor de Commissie van uitzonderlijk belang.</p>
    </intervention>
    <intervention id="1-166" speaker_id="28367" name="Gabriele ALBERTINI" is_mep="True" mode="spoken" role="rapporteur" nationality="Italy" birth_date="06-07-1950" birth_place="Milano" p_group="Group of the European People's Party (Christian Democrats)" m_state="IT">
      <p sl="it">Mevrouw de Voorzitter, dames en heren, ik wil allereerst even de tijd nemen om de afgevaardigden te bedanken. Ik bedank u allemaal voor uw bijdragen, en dus niet alleen degenen die het verslag gesteund hebben. Mijn bijzondere dank gaat uit naar degenen die bepaalde aspecten van het verslag van commentaar hebben voorzien, waaronder ook een aantal collega’s die er gegronde kritiek op hebben geleverd.</p>
      <p sl="it">Ik wil commissaris Barrot speciaal bedanken – niet alleen voor zijn vriendelijke woorden, maar ook voor de rigoureuze actie die hij met betrekking tot dit onderwerp wil nemen en zijn bereidheid om vanuit de Commissie met het Parlement samen te werken. Zo kunnen we belangrijke rol spelen bij het veranderen van de mobiliteit. Dat is tenslotte wat we graag willen In zijn korte interventie heeft de commissaris er terecht op gewezen dat het er niet om gaat die mobiliteit te beperken.</p>
      <p sl="it">Mobiliteit reflecteert de mate waarin onze beschaving voortschrijdt. Het geeft het nieuwe in ons weer; mobiliteit staat voor ontwikkeling en vooruitgang, en we mogen die mobiliteit dus niet proberen te verstikken. Wat we wel moeten doen is proberen de mobiliteit te verbeteren; we moeten ons alleen verplaatsen op de wijze waarop we dat doen als er geen andere keuze is.</p>
      <p sl="it">Tot slot een opmerking die misschien wat minder rechtsreeks te maken heeft met het onderwerp dat we nu bespreken, maar ik geloof dat ik dit punt toch moet noemen, omdat we zo onze horizon verwijden en aandacht kunnen besteden aan kwesties die niet direct met vervoer te maken hebben.</p>
      <p sl="it">We maken ons zorgen over vervuiling en al de andere ernstige problemen die met het vervoer samenhangen. Misschien is het beter als we vanuit een algemener perspectief denken, vooral als het gaat om de CO2 -uitstoot van het vervoer en de CO2 die door andere sectoren wordt gegenereerd. Ik wil u daarom wat cijfers geven en afsluiten met deze opmerking: vervoer is verantwoordelijk voor 23 procent van de totale CO2 -uitstoot in Europa; de opwekking van elektriciteit is goed voor 43 procent, industrie draagt 19 procent bij, en de verwarming van huizen en winkels 15 procent. Als we de uitstoot en andere ongewenste gevolgen van onze levensstijl tegen 2020 met twintig procent willen terugdringen, zullen we ons misschien niet alleen op het vervoer moeten concentreren, maar uitgebreidere actie ondernemen en daarbij ook aandacht besteden aan andere sectoren die – zoals u weet – méér CO2 -uitstoot veroorzaken. Woorden met het voorvoegsel ‘kern-’ zijn dan niet te vermijden.</p>
    </intervention>
    <intervention id="1-167" speaker_id="4453" name="Luisa MORGANTINI" is_mep="True" mode="spoken" nationality="Italy" birth_date="05-11-1940" birth_place="Villadossola" p_group="Confederal Group of the European United Left - Nordic Green Left" m_state="IT">
      <p sl="nl">Het debat is gesloten.</p>
      <p sl="nl">De stemming vindt dinsdag 11 maart 2008 plaats.</p>
    </intervention>
  </section>
  <section id="creitem21" title="21. Gewijzigde begroting nr. 1/2008 – Solidariteitsfonds – Beschikbaarstelling van middelen uit het Solidariteitsfonds van de EU (debat)">
    <intervention id="1-169" speaker_id="4453" name="Luisa MORGANTINI" is_mep="True" mode="spoken" nationality="Italy" birth_date="05-11-1940" birth_place="Villadossola" p_group="Confederal Group of the European United Left - Nordic Green Left" m_state="IT">
      <p sl="nl">Aan de orde is de gecombineerde behandeling van:</p>
      <p sl="nl">het verslag van de heer Virrankoski, namens de begrotingscommissie, over het ontwerp van gewijzigde begroting nr.1/2008 van de Europese Unie voor het begrotingsjaar 2008, Afdeling III – Commissie (2008/2017(BUD)) (A6-0058/2008), and</p>
      <p sl="nl">het verslag van de heer Böge, namens de begrotingscommissie, over het voorstel voor een besluit van het Europees Parlement en de Raad betreffende de beschikbaarstelling van middelen uit het Solidariteitsfonds van de EU in toepassing van punt 26 van het Interninstitutioneel Akkoord van 17 mei 2006 tussen het Europees Parlement, de Raad en de Commissie over de begrotingsdiscipline en een goed financieel beheer (COM(2008)0014 – C6-0036/2008 – 2008/2019(ACI)) (A6-0065/2008).</p>
    </intervention>
    <intervention id="1-170" speaker_id="2306" name="Kyösti VIRRANKOSKI" is_mep="True" mode="spoken" role="rapporteur" nationality="Finland" birth_date="04-04-1944" birth_place="Kauhava" p_group="Group of the Alliance of Liberals and Democrats for Europe" m_state="FI">
      <p sl="fi">Mevrouw de Voorzitter, het Europees Solidariteitsfonds is in 2002 opgezet, als reactie op de rampzalige overstromingen in Midden-Europa waardoor zowel lidstaten als kandidaatlanden werden getroffen. We zijn toen overeengekomen dat de omvang van het fonds één miljard euro per jaar diende te bedragen. Het fonds was bedoeld om degenen die als gevolg van ernstige rampen schade hadden geleden steun te bieden. Van een ernstige ramp is sprake als de schade tenminste 3 miljard euro en niet minder dan 0,6 procent van het BNP van de betrokken lidstaat bedraagt. Indien de schade tot een klein gebied beperkt blijft kan ook schade van een geringere omvang als ernstige ramp worden bestempeld, maar dan moet de schade op regionaal vlak relatief groter zijn.</p>
      <p sl="fi">De schade waar het nu om gaat is die welke in juni en juli 2007 door de enorme overstromingen in het Verenigd Koninkrijk veroorzaakt is. Die schade wordt begroot op 4,6 miljard euro, en komt daarom in aanmerking voor vergoeding. De Commissie stelt voor 162 miljoen euro bij te dragen.</p>
      <p sl="fi">De begrotingscommissie geeft de aanbeveling om middelen beschikbaar te stellen op de wijze die de Commissie voorstelt. Voor het mobiliseren van die steun is de steun van het Parlement vereist. We zullen daarom eerst het verslag van de heer Böge over de inzet van het Solidariteitsfonds moeten aannemen.</p>
      <p sl="fi">De eerste gewijzigde begroting heeft voor het overige voornamelijk betrekking op agentschappen en het administratieve beheer van het Galileo-programma. In deze begroting is de nodige structuur opgezet voor de opname van een Uitvoerend Agentschap Europese Onderzoeksraad. Het opzetten van die Raad sluit aan bij de begrotingsprocedure die we voor dit jaar zijn overeengekomen. Binnen het kader van deze gewijzigde begroting wordt bovendien een Uitvoerend Agentschap Onderzoek (REA) opgezet, ten behoeve van de andere programma’s uit het Zevende Kaderprogramma voor Onderzoek. Ook dat sluit aan bij de eerder overeengekomen begrotingsprocedure.</p>
      <p sl="fi">Het Europees Parlement heeft verzocht om amendementen op te stellen met betrekking tot het tijdsschema voor het aanstellen van personeel voor het Europees Agentschap voor het beheer van de buitengrenzen van de lidstaten (Frontex), en dat is gebeurd. Het Parlement heeft de begroting voor dit Agentschap via de begrotingsprocedure met 30 miljoen euro aanvullende fondsen uitgebreid.</p>
      <p sl="fi">De financiering van het Galileo-programma voor satellietnavigatie vormde het grootste probleem. Eén van de belangrijkste successen van het Parlement bestond erin dat het er in het kader van de begrotingsonderhandelingen in geslaagd was het budget voor dit programma voor de eerstvolgende zes jaar met 2,4 miljard euro te verhogen. Dit is mede mogelijk gemaakt door een aanpassing van het meerjarige financiële kader. Het Galileo-project is daarmee werkelijk een EU-project geworden.</p>
      <p sl="fi">En nu gaat het erom dat project te beheren. De Commissie stelt voor 2 miljoen euro beschikbaar te maken door dat bedrag vanuit de operationele begrotingsplaats over te hevelen naar beheer. Het beheer van dit project is echter heel slecht georganiseerd. Het is binnen de EU tot nu toe voornamelijk door de GSA - de Galileo Supervisory Authority – beheerd. De opdracht van de GSA hield eerst en vooral verband met de uitgifte van vergunningen en het coördineren van gesprekken tussen de particuliere en openbare sectoren over het opzetten van partnerschappen. Aangezien de particuliere sector in de beginfase niet kon deelnemen is de rol van de GSA ietwat onduidelijk, en datzelfde geldt voor de rollen die de Commissie en het Europees Ruimteagentschap zouden moeten spelen. Aanvankelijk gingen we ervan uit dat dit Agentschap verantwoordelijk zou moeten zijn voor de technische aspecten van de implementatie; de EU zou de middelen beschikbaar stellen en het toezicht houden. De verdeling van de taken tussen de belangrijkste betrokkenen – de Commissie en verschillende agentschappen – is evenwel niet duidelijk.</p>
      <p sl="fi">In het verslag van mevrouw Barsi-Pataky stelt de commissie industrie, externe handel, onderzoek en energie daarom voor de GSA op te heffen. In die omstandigheden kan de begrotingscommissie het idee van de Commissie om middelen uit de operationele begrotingsplaats over te hevelen niet aanvaarden. We stellen daarom voor een pro-memorielijn te creëren. De Commission heeft beloofd dat ze de bedoelde transfer zou uitvoeren binnen de grenzen van haar bevoegdheden in dezen, en ze heeft dat gedaan voordat er overeenstemming was bereikt over het beheerssysteem voor Galileo. Als we de gewijzigde begroting in dit opzicht aanpassen, zal het project daardoor geen vertraging oplopen, maar het zou er wel toe leiden dat het Europees Parlement nu een onderhandelingspositie heeft. Ik hoop dat de voltallige vergadering bereid is het unanieme standpunt van de commissie aangaande de eerste gewijzigde begroting over te nemen.</p>
    </intervention>
    <intervention id="1-171" speaker_id="1037" name="Reimer BÖGE" is_mep="True" mode="spoken" role="rapporteur" nationality="Germany" birth_date="18-12-1951" birth_place="Hasenmoor" p_group="Group of the European People's Party (Christian Democrats)" m_state="DE">
      <p sl="de">Mevrouw de Voorzitter, mevrouw de commissaris, dames en heren, de rapporteur voor de begroting voor 2008, de heer Virrankoski, heeft de kernpunten reeds in genoegzame mate toegelicht. We hebben het nu dus over een voorstel van de Commissie om in toepassing van punt 26 van het Interninstitutioneel Akkoord middelen uit het Solidariteitsfonds beschikbaar te stellen.</p>
      <p sl="de">Het is waar dat het Solidariteitsfonds en andere bijzondere instrumenten betrekkelijk geringe bedragen vertegenwoordigen als je deze bedragen afzet tegen de algemene begroting van de Europese Unie, maar uiteindelijk zijn de mensen en regio’s die door rampen worden getroffen met deze middelen geholpen. En rampen doen zich tegenwoordig steeds veelvuldiger voor, of het nu gaat om overstromingen of bosbranden.</p>
      <p sl="de">Alvorens tot een besluit te komen, heeft de begrotingscommissie een hoorzitting georganiseerd en vertegenwoordigers van de getroffen regio’s in het Verenigd Koninkrijk, lokale overheden en de centrale overheid uitgenodigd om daar te verschijnen. We hebben bij ons die gelegenheid een goed idee kunnen vormen van de uitdagingen waarmee de getroffen mensen en regio’s geconfronteerd worden en de omvang van de schade die door de overstromingen van juni en juli 2007 is teweeg gebracht. De totale schade wordt geschat op 4,6 miljard euro.</p>
      <p sl="de">Op basis van hetgeen we bij die hoorzitting en de daarop aansluitende gesprekken hebben geleerd, hebben we besloten in te stemmen met het voorstel van de Commissie om voor dit bijzondere geval 162 387 000 euro uit het Solidariteitsfonds beschikbaar te stellen.</p>
      <p sl="de">Ik wil daar graag aan toevoegen dat we ervan uitgaan dat we de eerstvolgende maanden opnieuw middelen uit het Solidariteitsfonds zullen moeten mobiliseren. We kunnen echter niet volstaan met het oproepen tot solidariteit vanuit de Europese Gemeenschap. Dit soort rampen doen zich immers steeds regelmatiger voor; het is dus zaak dat de lidstaten zich preventief opstellen en nadenken over crisisbeheer. Ze dienen een inventaris uit te voeren van hun systeem voor de bescherming van de burgerbevolking, te controleren of de lokale brandweer wel naar behoren is uitgerust en te onderzoeken of het mogelijk is in de toekomst met betrekking tot bepaalde kwesties een andere strategie te ontwikkelen, bijvoorbeeld als het gaat om het bouwen in gebieden die aan overstromingsgevaar blootstaan. Dat zijn allemaal zaken die deel uitmaken van een goed doordachte lange termijnstrategie. Anders verlies je je geloofwaardigheid.</p>
      <p sl="de">Iets anders – en in dit geval kunnen we daar zeker een opmerking over maken – is dat we steeds zouden moeten proberen een beroep op het Solidariteitsfonds binnen maximaal zes maanden te verwerken. Dat is voor iedereen een uitdaging: de nationale autoriteiten moeten al de nodige documenten en verzoeken binnen de voorgeschreven termijn indienen, de Commissie moet het onderhavige geval op basis van de toepasbare bepalingen beoordelen en ook het Parlement moet meewerken aan een gezwinde afwerking door tijdig een oordeel af te geven.</p>
      <p sl="de">En dan een laatste punt met betrekking tot de gewijzigde begroting. De onderhandelingen verlopen moeizaam en de wetgevingsprocedure met betrekking tot het Galileo-satellietnavigatiesysteem is bijna afgesloten. Daarom stel ik voor dat we de suggestie van de rapporteur om de begrotingslijn voor uitgaven ten behoeve van administratief beheer een ‘pro-memorie’-vermelding te geven opvolgen. Dat is een stap in de juiste richting als we willen dat de nodige administratieve structuren binnen de Commissie hun beslag krijgen. We zijn het echter niet eens met de voorgestelde regelingen voor toekomstige interactie tussen de Commissie, het Europees Ruimteagentschap en de GSA.</p>
      <p sl="de">We zullen in de loop van deze wetgevingsperiode manieren moeten vinden om overlappingen te voorkomen. We zullen verder een gedegen beheersstructuur voor het Galileo-satellietnavigatiesysteem moeten ontwikkelen die aansluit bij de nieuwe omstandigheden. Er zal dus nog het één en ander moeten worden besproken, en ik hoop dat we daar zo spoedig mogelijk een gelegenheid voor zullen vinden.</p>
    </intervention>
    <intervention id="1-173" speaker_id="photo_generic" name="Dalia Grybauskaitė" is_mep="True" mode="spoken">
      <p sl="en">lid van de Commissie . − Mijnheer de Voorzitter, de Commissie heeft op 18 januari een voorstel gedaan voor het mobiliseren van het Solidariteitsfonds ten gunste van het Verenigd Koninkrijk. We zijn heel blij en tevreden dat ons voorstel in het advies van de begrotingscommissie zulk een gunstig onthaal heeft gekregen. We hebben niet alleen een amendement ingediend op de begroting nr. 1/2008, we hebben bovendien voorgesteld 162 miljoen euro uit het Solidariteitsfonds toe te kennen aan het VK als compensatie voor de schade die door de overstromingen van vorige zomer is toegebracht.</p>
      <p sl="en">Zoals de voorzitter van de begrotingscommissie al heeft aangegeven hebben we onlangs verzoeken van twee lidstaten – Slovenië en Griekenland – ontvangen; en we zullen naar alle waarschijnlijkheid spoedig een nieuw voorstel aan u voorleggen. Dat voorstel heeft uiteraard niet uitsluitend met het Solidariteitsfonds te maken. Het is gewoon zo dat alleen die aspecten van ons voorstel die met dat Fonds te maken hebben ook financiële gevolgen hebben – de andere elementen van dat voorstel zijn vooral van technische aard.</p>
      <p sl="en">De kwestie-Galileo ligt gevoelig voor ons allemaal, en ik begrijp de bezorgdheid van de begrotingscommissie dan ook volledig. Ik moet daar evenwel aan toevoegen dat de suggestie van de begrotingscommissie om het voorstel van de Commissie te wijzigen de implementatie van het Solidariteitsfonds met een maand zal vertragen, aangezien de zaak dan weer ter stemming aan de Raad zal moeten worden voorgelegd. We begrijpen echter dat de zaken gevoelig liggen en daarom willen we het besluit van de commissie in dezen niet aanvechten. Ik hoop wel van ganser harte dat ons algemene voorstel deze week de steun van Parlement zal krijgen.</p>
    </intervention>
    <intervention id="1-174" speaker_id="28132" name="Richard ASHWORTH" is_mep="True" mode="spoken" nationality="United Kingdom" birth_date="17-09-1947" birth_place="Folkestone" p_group="European Conservatives and Reformists Group" m_state="GB">
      <p sl="en">namens de PPE-DE-Fractie . – Mijnheer de Voorzitter, ik wil graag aangeven dat ik deze gewijzigde begroting steun. Over één of twee punten wil ik graag iets opmerken.</p>
      <p sl="en">Om te beginnen het Solidariteitsfonds: ik heb het nu natuurlijk over het beschikbaar stellen van middelen naar aanleiding van de overstromingen in Groot-Brittannië in juni en juli van het afgelopen jaar. Veel van die overstromingen hebben zich in mijn regio voorgedaan, en ik weet heel goed wat voor schade ze hebben toegebracht en hoe zwaar veel bewoners van mijn regio het te verduren hebben gekregen. Ik vond het interessant – maar niet werkelijk verrassend – om te vernemen dat dit het op twee na grootste beroep op het Solidariteitsfonds was, en dat er naar aanleiding van een schade van 4,6 miljard euro een bedrag van 162,8 miljoen euro is toegewezen. Ik weet dat mijn vriend en collega de heer Böge gezegd heeft dat die toewijzing tegen zo'n achtergrond erg klein lijkt. Wie weet is dat waar, maar u kunt mij geloven dat dit gebaar van solidariteit oprecht wordt gewaardeerd. Namens de mensen uit mijn regio wil ik daarom graag onze dank tot uitdrukking brengen. Om te beginnen bedank ik de leden van de begrotingscommissie – zij hebben unaniem besloten dit steunpakket toe te wijzen, en dat is werkelijk een gebaar van solidariteit. Verder bedank ik de commissaris en haar collega's, die erin geslaagd zijn deze claim binnen zeven maanden te verwerken. Ik geloof dat dit een enorme prestatie is, mevrouw de commissaris, en ik dank u voor de inspanningen die u zich getroost heeft om dat resultaat te bereiken. Ik zal de ontwikkelingen de eerstvolgende weken en maanden goed volgen om te zien hoe de regering van het Verenigd Koninkrijk deze middelen toewijst. De bewijzen dat het klimaat steeds extremer wordt stapelen zich op. Ik ben er dus van overtuigd dat dit soort gebeurtenissen zich steeds regelmatiger zullen voordoen, en dan moet je bedenken dat bij het tot uitdrukking brengen van solidariteit de reactietijd het belangrijkste element in het hele mechanisme vormt.</p>
      <p sl="en">Met betrekking tot Frontex wil ik graag aangeven dat ik de toewijzing van extra middelen voor Frontex – het is de bedoeling twee keer zoveel geld voor dit Agentschap vrij te maken – steun. Ik meen dat die verhoging terecht is, en ik teken daarbij aan dat men om dit extra geld heeft verzocht teneinde 25 banen te creëren. Ik geloof wel dat we de distributie van deze middelen nauwlettend moeten blijven volgen, zodat we er zeker van kunnen zijn dat dit geld goed gebruikt wordt. Om precies dezelfde reden steun ik de Lissabon-doelstellingen waartoe de Commissie zichzelf heeft verplicht, vooral als het gaat om onderzoek en ontwikkeling. Ik erken dat we behoefte hebben aan uitvoerende onderzoeksagentschappen, maar wil tegelijkertijd – opnieuw – aangeven dat ik mijn bedenkingen heb bij de wel erg sterke groei van agentschappen. We weten nu toch wel dat veel agentschappen niet altijd waar voor ons geld leveren.</p>
      <p sl="en">Tot slot Galileo. De nieuwe begrotingslijn zal stellig bijdragen tot meer transparantie en het zal gemakkelijker zijn mensen tot verantwoording op te roepen. Ik ben het echter wel eens met mijn collega's van de begrotingscommissie dat we goed moeten oppassen. U zult toegeven, mevrouw de commissaris, dat dit een enorme opdracht is. De Commissie begeeft zich hier – om even het ruimtevaardersjargon te gebruiken – "waar nog nooit eerder een Commissie zich gewaagd heeft". Ik ben het dus eens met mij mijn collega Böge dat we dit punt moeten steunen, maar dat we dan wel moeten aandringen op een PM-lijn.</p>
      <p sl="en">Mevrouw de Voorzitter, ik steun de gewijzigde begroting, en kan dat met een blij gemoed doen.</p>
    </intervention>
    <intervention id="1-175" speaker_id="2327" name="Linda McAVAN" is_mep="True" mode="spoken" nationality="United Kingdom" birth_date="02-12-1962" birth_place="Bradford" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">namens de PSE-Fractie . – Mijnheer de Voorzitter, ik vervang vanavond de heer Titley, de leider van de afgevaardigden van Labour, maar spreek ook namens al die afgevaardigden die hun steun geven aan deze gewijzigde begroting en het besluit om de door overstromingen getroffen gebieden in het VK 162 miljoen euro toe te kennen.</p>
      <p sl="en">Zoals de heer Ashworth al heeft aangegeven is het maar een kleine bijdrage in de enorme kosten die de overstromingen in de UK veroorzaakt hebben, maar we zijn onze collega’s in de begrotingscommissie – die unaniem vóór hebben gestemd – en de Commissie zeker dankbaar. Ik heb begrepen dat dit de snelste betaling is die ooit is gedaan – binnen zeven maanden. En ook al is het zo dat mensen lang hebben moeten wachten, vergeleken bij vorige betalingen is dit een vooruitgang. We hebben ook begrepen dat dit één van de grootste steunbedragen is die ooit zijn uitgekeerd, en ook dat waarderen wij ten zeerste.</p>
      <p sl="en">In het Verenigd Koninkrijk zijn vorig jaar door de overstromingen 48 000 huizen en 700 bedrijven getroffen; de totale schade wordt geschat op meer dan 4 miljard euro. Mijn eigen regio – Yorkshire – behoort tot de zwaarst getroffen gebieden. Veel mensen zijn nog steeds niet naar hun huizen teruggekeerd. Deze hulp en bijstand wordt dus zeker geapprecieerd.</p>
      <p sl="en">Ik vervang de heer Titley, nu deze in Londen vastzit vanwege de zware storm die West-Europa vanavond teistert. We kunnen slecht weer niet altijd aan klimaatverandering toeschrijven, maar we weten wel met zekerheid dat extreme weersomstandigheden zich steeds vaker voordoen. We hebben overstromingen gehad en afgelopen zomer branden in Griekenland en Zuid-Europa. Geen enkel Solidariteitsfonds, hoe ruim ook van middelen voorzien, kan de schade en de kosten die uit deze met klimaatverandering verband houdende gebeurtenissen voortvloeien volledig vergoeden.</p>
      <p sl="en">We beginnen als afgevaardigden nu met het werk aan een nieuw pakket wetgeving op het gebied van klimaatverandering. Ik hoop oprecht dat dit Parlement een rigoureus standpunt inneemt en wetgeving aanneemt en ten uitvoer legt die werkelijk iets aan klimaatverandering doet. Dan hoeven wij niet steeds hier terug te komen teneinde de Commissie geld te vragen om ons te helpen op dit soort gebeurtenissen te reageren.</p>
    </intervention>
    <intervention id="1-176" speaker_id="4544" name="Diana WALLIS" is_mep="True" mode="spoken" nationality="United Kingdom" birth_date="28-06-1954" birth_place="Hitchin" p_group="Group of the Alliance of Liberals and Democrats for Europe" m_state="GB">
      <p sl="en">namens de ALDE-Fractie . – Mijnheer de Voorzitter, in zekere zin heb ik het heel gemakkelijk na de twee vorige sprekers. Ook ik wil mijn steun uitspreken voor de voorstellen van onze rapporteurs, de heer Virrankoski en de heer Böge. Ik ben zeker voor het mobiliseren van het Solidariteitsfonds ten gunste van het VK.</p>
      <p sl="en">Het gaat hier om een som van 162 miljoen euro: dat we er niet over hebben gekibbeld betekent niet dat het geen belangrijke bijdrage is. Dat is het namelijk wel, en op meer dan één vlak. Ik vertegenwoordig hier als afgevaardigde de regio Yorkshire en Humber. Beide regio’s zijn, zoals mevrouw McAvan al heeft gezegd, door de overstromingen van afgelopen zomer zwaar getroffen. Overal vind je steden en dorpen waar enorme schade is aangericht. Veel mensen – zelfs mensen die een paar huizen van mijn adres wonen – zijn nog steeds niet naar hun huizen teruggekeerd. We weten heel goed dat deze betaling niet meteen verandering in hun situatie zal brengen, maar dat geld zal toch helpen de druk op het begroting van de regering te verlichten.</p>
      <p sl="en">In de tweede plaats ben ik heel blij dat onze regering dit verzoek heeft ingediend en dat ze daar zo succesvol mee is geweest. We wisten aanvankelijk niet wat er zou gaan gebeuren, maar ik hoop nu dat de onze regering als gevolg van deze ervaring in de Raad een grote fan van het Solidariteitsfonds zal worden en andere lidstaten zal aanzetten een zelfde houding aan te nemen.</p>
      <p sl="en">Tot slot is het zo dat mijn achterban, het Britse volk, nu begrijpt dat Europese solidariteit praktische en tastbare consequenties heeft. Dat is een les die ook wij hier in de Parlement hebben geleerd. Als de gevolgen van klimaatverandering zich doen gevoelen, kunnen we allemaal in een situatie komen te verkeren waarin we ons genoodzaakt zien namens degenen die het slachtoffer van een natuurramp zijn geworden een beroep te doen op Europese solidariteit.</p>
    </intervention>
    <intervention id="1-177" speaker_id="28374" name="Wiesław Stefan KUC" is_mep="True" mode="spoken" nationality="Poland" birth_date="02-09-1949" birth_place="Sokołow Podlaskí" p_group="Non" m_state="PL">
      <p sl="pl">namens de UEN-Fractie . – Mijnheer de Voorzitter, solidariteit is de belangrijkste en edelste grondslag van de Europese Unie. Zonder solidariteit kunnen onafhankelijke naties en staten geen gemeenschappelijke actie ondernemen. Het Solidariteitsfonds van de Europese Unie is een natuurlijk voortvloeisel van het solidariteitsbeginsel. We kunnen nu elk jaar beschikken over een bedrag van 1 miljard euro. Dat is geen groot bedrag – zeker niet nu we na vorig jaar al door klimaatgerelateerde rampen te zijn geconfronteerd ook dit jaar weer met rampen te maken hebben gekregen. We zijn niet alleen door overstromingen en orkanen getroffen, maar ook door bosbranden van ongekende omvang.</p>
      <p sl="pl">Met deze beperkte middelen kunnen we niet meer dan een gering bijdrage leveren – drie of vier procent van de geleden schade, en soms zelfs minder. Ik steun het verslag van de heer Böge en het ontwerp voor een gewijzigde begroting van de heer Virrankoski, maar ik wil er toch graag op wijzen dat we het Solidariteitsfonds geleidelijk aan zullen moeten versterken. Twee euro per burger volstaan niet om alle tranen te drogen als er zulk een kolossale schade wordt aangericht.</p>
    </intervention>
    <intervention id="1-178" speaker_id="2304" name="Esko SEPPÄNEN" is_mep="True" mode="spoken" nationality="Finland" birth_date="15-02-1946" birth_place="Oulu" p_group="Confederal Group of the European United Left - Nordic Green Left" m_state="FI">
      <p sl="fi">namens de GUE/NGL-Fractie . – Mijnheer de Voorzitter, mevrouw de commissaris, dit Parlement kent veel verschillende soorten solidariteit. Het moeilijkste soort solidariteit is die welke in militaire steun uitdrukking vindt.</p>
      <p sl="fi">De solidariteitsclausule in het Verdrag van Lissabon stipuleert dat lidstaten verplicht zijn militaire bijstand te verlenen aan een andere lidstaat die het slachtoffer van een terroristische aanval is of driegt te worden. Een sterker soort solidariteit bestaat er niet in de Europese Unie. De in het Verdrag van Lissabon opgenomen veiligheidsgarantieclausule legt geen verplichting tot militaire bijstand op; het is dus een minder sterke vorm van solidariteit dan die welke er in geval van een terroristische dreiging dient te worden getoond.</p>
      <p sl="fi">Jutta Haug, parlementair rapporteur voor de begroting van volgend jaar, stelt voor om regionale solidariteit – het streven naar een harmonische interne ontwikkeling van de Unie – het kernbeginsel bij de begroting van de Commissie te maken. Dat geschiedt het best via de Structuurfondsen.</p>
      <p sl="fi">De gewijzigde begroting die we nu bespreken bevat een voorstel om begrotingsmiddelen te gebruiken ter compensatie van de schade die de overstromingen in het Verenigd Koninkrijk hebben aangericht. Het Solidariteitsfonds kan voor zulke doeleinden een miljard euro vrijmaken. Onze fractie stemt in met het mobiliseren van deze middelen om het Verenigd Koninkrijk te helpen.</p>
      <p sl="fi">Het is heel wel mogelijk dat er zich meer uitzonderlijke natuurverschijnselen zullen voordoen als gevolg van de opwarming van aarde. Het Solidariteitsfonds biedt dan een soort kleinschalige verzekeringspolis tegen dit soort rampen. De lidstaten dragen met een premie in de EU-begroting, en kunnen dan een beroep op hulp van de anderen doen als ze moeilijkheden ondervinden.</p>
      <p sl="fi">In de EU-begroting is niet alleen ruimte gemaakt voor een Solidariteitsfonds – er is ook een globaliseringfonds dat elk jaar tot 500 miljoen euro kan toewijzen om de met de verhuizing van ondernemingen verband houdende sociale problemen te verzachten. Het afgelopen jaar is er minder dan 20 miljoen euro voor dit doel besteed. Het lijkt er dus op dat de EU wel solidariteit toont ten aanzien van landen die in moeilijkheden verkeren, maar niet ten aanzien van de burgers van die landen.</p>
    </intervention>
    <intervention id="1-179" speaker_id="28509" name="John WHITTAKER" is_mep="True" mode="spoken" nationality="United Kingdom" birth_date="07-06-1945" birth_place="Oldham" p_group="Independence/Democracy Group" m_state="GB">
      <p sl="en">namens de IND/DEM-Fractie . – Mijnheer de Voorzitter, het doet mij deugd te vernemen dat Groot-Brittannië geld zal ontvangen om de kosten van de overstromingen van afgelopen jaar te helpen dekken. We zijn allemaal heel blij dat de EU een lidstaat in nood te hulp schiet en daarbij heel royaal is. Maar dat laatste is niet helemaal waar: om te beginnen dekt de toewijzing slechts 3,5 procent van de schade. Het is – zoals de heer Ashworth zegt – een gebaar. Verder is het zo dat deze hulp pas negen maanden na de gebeurtenissen komt. En dat heet snel te zijn! Het zou beter zijn geweest als we hadden geweten dat we deze hulp zouden ontvangen – dan hadden we daar bij de planning van de wederopbouw rekening mee kunnen houden. We merken nu dat we een klein beetje van het geld dat we in de Europese Unie gestopt hebben terugkrijgen, en als de Britten iets niet slikken, dan is het dat we om dat kleine beetje moeten bedelen om vervolgens iedereen te vertellen hoe royaal de EU wel niet is. Kunnen we ons eigen geld niet houden en dan zelf beslissen hoe het uitgeven? Dan zouden we het ook veel sneller kunnen uitbetalen.</p>
    </intervention>
    <intervention id="1-180" speaker_id="966" name="Jean-Claude MARTINEZ" is_mep="True" mode="spoken" nationality="France" birth_date="30-07-1945" birth_place="Sète" p_group="Non" m_state="FR">
      <p sl="fr">Mijnheer de Voorzitter, de meeste van onze staten hebben in hun begroting kredietlijnen opgenomen om bij rampen iets te kunnen ondernemen. De Franse begrotingswetgeving, bijvoorbeeld, stipuleert dat er onder algemene titel geld moet worden gereserveerd zodat er in geval van nood bij dekreet toewijzingen kunnen worden gedaan. Sinds november 2002 is dit soort wetgeving voor financiering in geval van rampen door middel van het Solidariteitsfonds in het Europees Recht verankerd. Voor financiële rampen hebben we ook een Europees fonds voor aanpassing aan de globalisering opgezet.</p>
      <p sl="fr">Wat natuurrampen betreft: men vraagt ons nu om steun toe te kennen die minder dan vier procent dekt van de schade die de overstromingen van juni 2007 in het Verenigd Koninkrijk hebben veroorzaakt. Die schade bedraagt meer dan 4 miljard euro. Negen maanden voor het goedkeuren van een toewijzing is lange tijd – het gaat hier immers welbeschouwd om een noodsituatie. Het idee om een gewijzigde begroting te gebruiken als methode om een toewijzing goed te keuren is dus niet erg efficiënt. De gewijzigde begroting zou eerder van kracht moeten worden om een gedane belofte te kunnen ratificeren, als het gaat om voorlopige en niet-restrictieve toewijzingen voor rampen, overstromingen en bosbranden.</p>
      <p sl="fr">Dat gezegd zijnde, het feit dat we uit solidariteit 162 miljoen euro toekennen aan het Verenigd Koninkrijk van Adam Smith, Ricardo en mevrouw Thatcher, die alleen maar geloven in de markt, Darwinisme en natuurlijke selectie, is natuurlijk wel een les. Het gaat hier om pragmatische oplossingen. Wanneer de trotse leeuw in de economische jungle nat wordt leert hij wat solidariteit vermag. En dit is al de derde keer: eerst gekkekoeienziekte, daarna mond-en-klauwzeer en nu de overstromingen. Morgen krijgen onze Britse collega's een kans om zelf solidariteit te tonen ten aanzien van de Europese boeren die kletsnat zijn geworden door een regen van invoer.</p>
    </intervention>
    <intervention id="1-181" speaker_id="39315" name="Margaritis SCHINAS" is_mep="True" mode="spoken" nationality="Greece" birth_date="28-07-1962" birth_place="Thessaloniki" p_group="Group of the European People's Party (Christian Democrats) and European Democrats" m_state="GR">
      <p sl="el">Mijnheer de Voorzitter, deze gewijzigde begroting toont opnieuw aan wat reeds bekend was – dat de EU over de mechanismen de flexibiliteit beschikt om oplossingen te vinden voor bepaalde onverwachte problemen. Ik wil met betrekking tot de twee verslagen die we vandaag hebben besproken graag drie voorstellen doen. Twee daarvan hebben te maken met het Solidariteitsfonds; het derde voorstel heeft betrekking op het Galileo-programma.</p>
      <p sl="el">Wat de overstromingen in het VK betreft: de reactietijd – het tijdsverloop tussen juli en het antwoord van de zijde van de EU – is heel bevredigend. Het is de snelste reactietijd in de geschiedenis van dit Fonds – voor zover ik mij kan herinneren, tenminste. We hebben zo echter wel een precedent geschapen: in de toekomst zal men van ons een dergelijk snel antwoord verwachten als zich vergelijkbare rampen voordoen. Ik heb het dan over de milieuramp die we de afgelopen zomer in Griekenland precies één maand later – in augustus – hebben moeten doorstaan. Ik hoop daarom dat de Commissie bij monde van de bevoegde commissaris een voorstel zal doen met betrekking tot het Griekse verzoek om middelen uit het Solidariteitsfonds te mobiliseren. Ik hoef niet opnieuw te verwijzen op de schokkende beelden va van de grote bosbranden in Griekenland – u heeft die overal in Europa kunnen zien. Ik hoop dat we in de loop van de volgende maand een voorstel van de Commissie zullen ontvangen.</p>
      <p sl="el">Mijn tweede opmerking heeft te maken met de domme manier waarop we ons gedragen. Ik weet niet hoe het Parlement daar steeds weer slaagt, maar iedere keer als we goed nieuws hebben, zijn wij de enigen die er weet van hebben! We zijn hier alleen, er zit niemand op de publieke tribune en er is waarschijnlijk geen enkele journalist aanwezig. Wanneer leren we nu eindelijk eens hoe je goed nieuws aan de man moet brengen?</p>
      <p sl="el">Mijn derde en laatste opmerking betreft het Galileo-programma. Als rapporteur voor dit programma ben ik het roerend mijn collega’s in de begrotingscommissie eens dat we pas betalingen kunnen toewijzen uit de ruime middelen die voor dit programma zijn gereserveerd als we met de Raad overeenstemming hebben bereikt over de algemene structuur van het Galileo-project. Zolang we niet weten wie wat doet – en dat weten we nog steeds niet, omdat we nog altijd met de Raad aan het onderhandelen zijn – zullen we geen cent toewijzen. We zijn niet bereid geld weg te gooien. Morgenochtend zullen we trilaterale discussie voeren met het Sloveens voorzitterschap. Voor twee belangrijke kwesties is nog steeds geen oplossing gevonden. Ik hoop daarom dat we deze onderhandelingen kunnen afsluiten zodat we nu eindelijk eens kunnen gaan nadenken over hoe het verder moet.</p>
    </intervention>
    <intervention id="1-182" speaker_id="28268" name="Danutė BUDREIKAITĖ" is_mep="True" mode="spoken" nationality="Lithuania" birth_date="16-05-1953" birth_place="Vilnius" p_group="Group of the Alliance of Liberals and Democrats for Europe" m_state="LT">
      <p sl="lt">Het EU-Solidariteitsfonds biedt lidstaten en kandidaatlanden die daarvoor in aanmerking komen belangrijke steun als er zich natuurrampen voordoen. De ervaring heeft echter heel duidelijk uitgewezen dat het Solidariteitsfonds moet worden hervormd om het aan te passen aan de nieuwe uitdagingen en de efficiëntie te verhogen.</p>
      <p sl="lt">Om te beginnen ligt de schadedrempel – 3 miljard euro of 0,6 procent van het BNP – te hoog, waardoor landen die het slachtoffer zijn van rampen van geringere omvang van hulp worden uitgesloten, terwijl de ramp in kwestie wel degelijk ernstige gevolgen kan hebben voor het getroffen land.</p>
      <p sl="lt">Ten tweede is het zo dat er geen toewijzingen uit het fonds kunnen worden gedaan om een antwoord te formuleren op terroristische activiteiten, crises in de sfeer van de volksgezondheid en technologische of industriële ongevallen.</p>
      <p sl="lt">Ten derde blijken er problemen te zijn bij de toewijzing van middelen voor puur regionale rampen, omdat de criteria voor het gebruik van het Solidariteitsfonds in zulke gevallen niet duidelijk genoeg zijn geformuleerd.</p>
      <p sl="lt">Concluderend zou ik willen stellen dat een hervorming van het fonds een goede zaak zou zijn. Ik roep de Raad daarom op zo snel mogelijk een standpunt in dezen te formuleren.</p>
    </intervention>
    <intervention id="1-183" speaker_id="28389" name="Zbigniew KUŹMIUK" is_mep="True" mode="spoken" nationality="Poland" birth_date="19-09-1956" birth_place="Komorowo" m_state="PL">
      <p sl="pl">Mijnheer de Voorzitter, ik wil graag wijzen op de volgende punten die in dit debat naar voren zijn gebracht.</p>
      <p sl="pl">Ik vind het op te beginnen heel jammer dat het voorstel de Commissie voor een Verordening van het Europees Parlement en de Raad tot oprichting van het Solidariteitsfonds nog steeds niet door de Raad is aangenomen, en dat terwijl het Europees Parlement over dit onderwerp twee jaar geleden al – in mei 2006 – een standpunt in eerste lezing heeft geformuleerd.</p>
      <p sl="pl">Twee: wij steunen het voorstel om 162 miljoen euro te mobiliseren ter compensatie voor de bijna 5 miljard euro schade die in juni en juli 2007 in Groot-Brittannië en Ierland door overstromingen is veroorzaakt. Jammer dat de middelen pas maanden na de gebeurtenissen worden toegewezen. De steun is zo mogelijk minder efficiënt. In Polen zeggen we: ‘Wat je meteen geeft, is twee keer zo veel waard.’</p>
      <p sl="pl">Derde punt: voor het Solidariteitsfonds geldt een plafond van 1 miljard euro. Nu hoop ik maar dat de oude en de nieuwe lidstaten, als ze een vergelijkbare situatie komen te verkeren, eenzelfde behandeling zullen ontvangen als Groot-Brittannië, en dat ze alsdan snel over de nodige middelen zullen kunnen beschikken.</p>
    </intervention>
    <intervention id="1-184" speaker_id="28514" name="Kyriacos TRIANTAPHYLLIDES" is_mep="True" mode="spoken" nationality="Cyprus" birth_date="03-09-1944" birth_place="Palaihori" p_group="Confederal Group of the European United Left - Nordic Green Left" m_state="CY">
      <p sl="el">Mijnheer de Voorzitter, ik wil de rapporteur graag bedanken voor zijn goede verslag en één kleine opmerking maken met betrekking tot het Solidariteitsfonds.</p>
      <p sl="el">Mijnheer de Voorzitter, we hebben nu élk jaar slecht weer in de EU. En het is zelfs een beetje ironisch dat Noord-Europa nu – terwijl we deze belangrijke verslagen bespreken – door hevige stormen wordt geteisterd. Goddank biedt de EU bij dit soort rampen steun – we zien dat nu gebeuren met betrekking tot het VK, en in het verleden heeft de EU ook steun geboden aan Cyprus. We mogen ons evenwel niet blindstaren op de financiële aspecten. We moeten op Europees niveau een structuur opzetten die in staat is direct hulp te verlenen aan de getroffen gebieden.</p>
    </intervention>
    <intervention id="1-185" speaker_id="39318" name="Costas BOTOPOULOS" is_mep="True" mode="spoken" nationality="Greece" birth_date="23-04-1962" birth_place="Athina" p_group="Socialist Group in the European Parliament" m_state="GR">
      <p sl="el">Mijnheer de Voorzitter, dames en heren, solidariteit is een fraai woord, en een nog fraaier begrip. En we hebben steeds vaker behoefte aan solidariteit. Natuurrampen komen steeds frequenter voor. Werkelijk natuurlijk zijn die rampen niet meer – maar we zullen toch moeten aanvaarden dat ze zich steeds veelvuldiger voordoen.</p>
      <p sl="el">In de zomer van 2007 alleen al hebben zich vier ernstige rampen voorgedaan. Om te beginnen de toestand in het VK – de overstromingen waar we het nu over hebben en waarover we nu gaan stemmen. Direct daarop volgend de verschrikkelijke bosbranden in Griekenland. En vlak daarna de overstromingen in Slovenië. Dat maakt wel duidelijk hoe ernstig deze verschijnselen zijn en hoe belangrijk het is dat de EU actie kan ondernemen.</p>
      <p sl="el">Sommige collega’s zeggen dat ze niet inzien waarom de EU geld beschikbaar zou moeten stellen. Dat verbaast me. Het gaat niet alleen om geld, maar ook om morele steun – mensen in de getroffen gebieden moeten het gevoel hebben dat men in de EU weet wat er bij hen gebeurt. Vaak is dat een heus drama, en de EU doet daar iets aan. Zoals anderen reeds hebben gezegd verdient het voorbeeld van het Verenigd Koninkrijk – waar vrij snel is gereageerd – navolging in andere landen die door rampen zijn getroffen. Het is geen toeval dat mijn land, Griekenland, nu aan de beurt is voor steun uit het Solidariteitsfonds. Wij hopen dat ook in dit geval snel hulp zal worden verleend. Ik ben er echter niet zeker van of dit inderdaad zal gebeuren, en ik vraag mij af of dit te maken heeft met de wijze waarop de EU hulpverzoeken behandeld, dan wel met de wijze waarop Griekenland zijn verzoek heeft ingediend. Uiteindelijk maakt dat niet uit: we hopen dat ook Griekenland spoedig hulp zal ontvangen, want ik kan u verzekeren dat de toestand daar nog steeds heel ernstig is. Het probleem is nu dat nog niet is aangekondigd of het geld dat voor Griekenland in het fonds is ingebracht beschikbaar zal worden gesteld.</p>
    </intervention>
    <intervention id="1-186" speaker_id="23787" name="Czesław Adam SIEKIERSKI" is_mep="True" mode="spoken" nationality="Poland" birth_date="08-10-1952" birth_place="Stopnica" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, de lidstaten en de EU-burgers ervaren het mobiliseren van middelen uit het Solidariteitsfonds als iets positiefs. Dit fonds maakt het mogelijk steun uit te keren aan landen die zijn getroffen door natuurrampen die aanzienlijke schade veroorzaken. Het is de bedoeling om zo voor die schade te compenseren, aangezien deze voor veel families moeilijk te dragen valt.</p>
      <p sl="pl">Dit soort financiële steun uit EU-fondsen is een voorbeeld van Europese solidariteit. Voor de Europese families – EU-burgers – die rechtstreeks getroffen zijn is het een levend voorbeeld van de voordelen die aan het lidmaatschap van de lidmaatschap van de Europese Gemeenschap als de nood aan de man komt. We moeten onze actie echter concentreren op het bestrijden van oorzaken van deze rampen, het ontwikkelen van een adequate structuur voor crisisbeheer en het opzetten van een behoorlijk verzekeringssysteem. En we zullen daar natuurlijk ook de nodige middelen voor moeten vrijmaken.</p>
    </intervention>
    <intervention id="1-187" speaker_id="2306" name="Kyösti VIRRANKOSKI" is_mep="True" mode="spoken" role="rapporteur" nationality="Finland" birth_date="04-04-1944" birth_place="Kauhava" p_group="Group of the Alliance of Liberals and Democrats for Europe" m_state="FI">
      <p sl="fi">Mijnheer de Voorzitter, ik wil al degenen die aan dit debat over het Solidariteitsfonds bedanken voor hun constructieve bijdragen. Het Solidariteitsfonds bestaat nog niet zo lang en daarom zijn de drempelwaarden om voor steun in aanmerking te komen vrij hoog gesteld – we beschikten immers niet over precieze informatie met betrekking tot de benodigde bedragen. Misschien kunnen we drempelwaarden in de toekomst een beetje bijstellen. Ook ik geloof dat in dit soort situaties een snelle reactietijd heel belangrijk is.</p>
      <p sl="fi">De begrotingscommissie heeft diep nagedacht over de mogelijkheid om het globaliseringsfonds in te zetten bij het opvangen van de problemen die ontstaan door het verlies van banen. Dit is een terrein waarop de EU in de toekomst veel werk zal moeten verrichten.</p>
      <p sl="fi">Veel collega’s hebben het gehad over crisisbeheer. In de begroting voor dit jaar is ook een proefproject opgenomen dat bedoeld is om de bosbrandpreventie efficiënter vorm te geven. We willen de resultaten op dit vlak verbeteren.</p>
      <p sl="fi">Wat het Galileo-project betreft: er zullen voor dit project uit principe geen extra middelen worden gereserveerd, aangezien het huidige niveau volstaat. We moeten er wel voor zorgen dat het beheer van Galileo doeltreffender verloopt. Er zijn voor dit programma aanzienlijke sommen vrijgemaakt, en dan bestaat er altijd het gevaar dat het administratieve beheer erg bureaucratisch wordt. Om het beheer efficiënt te houden willen we als Parlement onze onderhandelingspositie behouden, zodat we samen met de Commissie en de Raad kunnen besluiten hoe dit ambitieuze Europese project het best kunnen begeleiden. Ik ben ervan overtuigd dat we binnen een aantal weken een bevredigende oplossing zullen vinden.</p>
    </intervention>
    <intervention id="1-188" speaker_id="4393" name="Mario MAURO" is_mep="True" mode="spoken" nationality="Italy" birth_date="24-07-1961" birth_place="S. Giovanni Rotondo" p_group="Group of the European People's Party (Christian Democrats)" m_state="IT">
      <p sl="nl">Het debat is gesloten.</p>
      <p sl="nl">De stemming vindt donderdag 11 maart 2008 plaats.</p>
      <p sl="nl">Schriftelijke verklaringen (Artikel 142)</p>
    </intervention>
    <intervention id="1-189" speaker_id="33987" name="Monica Maria IACOB-RIDZI" is_mep="True" mode="written" nationality="Romania" birth_date="30-06-1977" birth_place="Petroşani" p_group="Group of the European People's Party (Christian Democrats) and European Democrats" m_state="RO">
      <p sl="ro">Ik geloof dat het steunverzoek van Groot-Brittannië gegrond is en stem daarom in met het mobiliseren van het Solidariteitsfonds.</p>
      <p sl="ro">Roemenië is de afgelopen jaren door ernstige overstromingen geteisterd. De ergste daarvan heeft zich onlangs voorgedaan. Net als in Groot-Brittannië had veel van de waterschade kunnen worden vermeden als er meer aandacht was besteed aan preventie. De bestaande infrastructuur en de inspanningen van de nationale autoriteiten vermochten echter hoe dan ook weinig tegen natuurgeweld op deze schaal. Ik geloof daarom dat de Europese Unie twee maatregelen kan nemen om de nationale en Europese reactie op dit soort rampen te verbeteren. Om te beginnen moet er geld uit de structuurfondsen worden vrijgemaakt voor het opzetten van een infrastructuur die de gevolgen van natuurrampen kan opvangen. Verder zal er zo spoedig mogelijk een Europese Interventie-eenheid moeten worden opgezet, samengesteld uit gespecialiseerde teams uit alle lidstaten, om in te kunnen grijpen zodra er zich ergens in de Europese Unie een noodsituatie voordoet.</p>
      <p sl="ro">Een ander belangrijk punt is de omvang van de fondsen die de Europese Unie voor noodgevallen reserveert. De begroting van de Europese Unie zal binnenkort aan een uitgebreide herziening worden onderworpen, en ik geloof dat we dan moeten overwegen om meer middelen aan het Europese Solidariteitsfonds toe te wijzen.</p>
    </intervention>
  </section>
  <section id="creitem22" title="22. Partnerschapsovereenkomst EG/Guinee-Bissau inzake visserij (debat)">
    <intervention id="1-191" speaker_id="4393" name="Mario MAURO" is_mep="True" mode="spoken" nationality="Italy" birth_date="24-07-1961" birth_place="S. Giovanni Rotondo" p_group="Group of the European People's Party (Christian Democrats)" m_state="IT">
      <p sl="nl">Aan de orde is nu het verslag van de heer Capoulas Santos, namens de commissie visserij, het voorstel voor een verordening van de Raad betreffende de sluiting van de partnerschapsovereenkomst inzake visserij tussen de Europese Gemeenschap en de Republiek Guinee-Bissau (COM(2007)0580 – C6-0391/2007 – 2007/0209(CNS)) (A6-0053/2008).</p>
    </intervention>
    <intervention id="1-192" speaker_id="photo_generic" name="Joe Borg" is_mep="True" mode="spoken">
      <p sl="en">lid van de Commissie . − Mijnheer de Voorzitter, ik wil om te beginnen de visserijcommissie gelukwensen de rapporteur, de heer Capoulas Santos, bedanken voor zijn verslag.</p>
      <p sl="en">Op 23 mei 2007 is er tussen de Europese Gemeenschap de Republiek Guinee-Bissau een partnerschapsovereenkomst inzake de visserij van start gegaan. Deze overeenkomst is aangegaan voor de duur van vier jaar en maakt deel uit van een reeks ‘EG-tonijnovereenkomsten’ voor de Atlantische Oceaan.</p>
      <p sl="en">De financiële tegenprestatie is vastgesteld op 7 miljoen euro per jaar. Van deze financiële tegenprestatie moet 35 procent, ofwel 2,45 miljoen euro, worden gebruikt voor de ondersteuning en de uitvoering van initiatieven in het kader van het sectorale visserijbeleid van de regering van Guinee-Bissau. Een extra bijdrage van 500.000 euro per jaar zal voor een deel worden gebruikt voor de verbetering van de gezondheids- en hygiënevoorwaarden voor visserijproducten; de rest is bestemd voor de ondersteuning van controle- en toezichtmaatregelen in de territoriale wateren van Guinee-Bissau.</p>
      <p sl="en">Naast deze betaling van 7,5 miljoen euro, omvat het protocol een financiële regeling waarvoor in totaal ten hoogste 1 miljoen euro per jaar beschikbaar is en die tot doel heeft de benutting van de vangstmogelijkheden door de reders te verbeteren</p>
      <p sl="en">Het nieuwe protocol biedt vangstmogelijkheden voor vis en garnalen, inzonderheid koppotigen, en wel tot een gewicht van 4 400 ton per jaar voor elke der beide categorieën. De overeenkomst voorziet vergunningen voor 19 vaartuigen voor de tonijnvisserij met de zegen, 14 vaartuigen voor de tonijnvisserij met de hengel en 4 vaartuigen voor de beugvisserij.</p>
      <p sl="en">Deze overeenkomst verschaft de een gedegen juridisch en politiek kader voor het toezicht op de activiteiten van de EU-visserijvloot in de visgronden van Guinee-Bissau. Het biedt de Gemeenschap bovendien een gelegenheid om bij te dragen tot de ontwikkeling van de visserijsector in dat land, iets waar beide partijen baat bij zullen ondervinden.</p>
      <p sl="en">Wat de voorgestelde amendementen betreft, wil ik u graag verzekeren dat we de daarin opgenomen doelstellingen vaak delen. We kunnen de amendementen echter niet aanvaarden, en wel om de volgende redenen.</p>
      <p sl="en">Ik ben het ermee eens dat de informatiestroom naar het Europees Parlement zo compleet mogelijk moet zijn. Het gevalt echter dat de Commissie reeds al de verlangde informatie verschaft, overeenkomstig de interinstitutionele akkoorden. Daar komt bij dat elk beoordelingsverslag en alle verslagen over de resultaten van de onderhandelingen en de vergaderingen van de gemengde commissie direct naar de commissie visserij worden doorgestuurd. Tot slot is het zo dat ik de commissie visserij zelf regelmatig in speciale zittingen met gesloten deuren inlicht over de ontwikkelingen bij de internationale onderhandelingen.</p>
      <p sl="en">Er is nu ook een oplossing gevonden voor de vangstaangifteverplichtingen. We hebben immers een rechtsgrond voorgesteld die de Commissie de bevoegdheid verleent om aanvragen voor een vergunning te weigeren op grond van het feit dat een lidstaat zijn aangifteverplichtingen niet nakomt. Deze ontwerpverordening wordt nu door de instellingen behandeld.</p>
      <p sl="en">Er is een voorstel gedaan om alle visserijovereenkomsten te verwerpen op grond van het gegeven dat ze niet duurzaam zouden zijn. Men zij er in dit verband op gewezen dat de Raad in zijn conclusies van juli 2004 aangegeven heeft dat de nieuwe partnerschapsovereenkomst inzake de visserij een bijdrage moeten leveren aan een duurzaam beheer van de visbestanden. Dit soort overeenkomsten geven uitsluitend toegang tot visbestanden die door de nationale vloot van het land in kwestie niet volledig worden geëxploiteerd. De Commissie meent dat deze overeenkomsten een politiek en juridisch kader vormen dat de partnerlanden in staat stelt een duurzaam en verantwoordelijke beleid te ontwikkelen voor de visserij in de nationale wateren.</p>
      <p sl="en">Verder is voorgesteld om de vaartuigen de totale kosten van de overeenkomst te laten opbrengen, en wel in evenredigheid met de omvang van hun vangsten. Ik geloof echter dat we al een redelijk evenwicht hebben bereikt bij het verdelen van de kosten tussen de reders en de Gemeenschap. Deze benadering sluit aan bij de conclusies van de Raad van juli 2004 met betrekking tot partnerschapsovereenkomsten inzake de visserij. Het Parlement heeft zich hierover kunnen uitspreken. Volgens ons systeem wordt de prijs die de reders voor de vergunningen moeten betalen berekend op basis van de vangsten die ze realiseren.</p>
    </intervention>
    <intervention id="1-193" speaker_id="28311" name="Luis Manuel CAPOULAS SANTOS" is_mep="True" mode="spoken" role="rapporteur" nationality="Portugal" birth_date="22-08-1951" birth_place="Montemor-o-Novo" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">Mijnheer de Voorzitter, mijnheer de commissaris, dames en heren, mijn verslag gaat over een visserijovereenkomst met een klein Afrikaans land. Dit land heeft tientallen jaren een gewapende onafhankelijkheidsstrijd gevoerd en is de afgelopen jaren geplaagd door ernstige politieke instabiliteit afgewisseld met perioden van burgeroorlog. De visserij is voor dit kleine land van groot belang. Onze financiële tegenprestatie vertegenwoordigt een groot deel van de staatsbegroting.</p>
      <p sl="pt">Het is echter niet zo dat we door middel van deze overeenkomst vis beogen te kopen. Dat is niet wat de Europese Unie probeert te bereiken met haar partnerschapsfilosofie. Het EU-beleid is op andere waarden gebaseerd en is er vooral op gericht op een duurzaam gebruik van de hulpmiddelen en het tot stand brengen van een doeltreffend partnerschap. Het is dus een overeenkomst die beide partijen voordelen biedt. Voor de Europese Unie bestaat dat voordeel er natuurlijk in dat onze vloot zo toegang krijgt tot belangrijke visgronden; Guinee-Bissau ontvangt daarvoor een financiële tegenprestatie en zal daardoor – via onderzoek, toezicht en het verbeteren van de kwaliteit van de visserijproducten – in staat worden gesteld een duurzaam beheer te voeren over wat misschien wel de belangrijkste economische hulpbron van het land is.</p>
      <p sl="pt">Het is dus een evenwichtige en voor beide partijen gunstige overeenkomst, reden waarom ik het Parlement aanbeveel mijn verslag goed te keuren, mét het amendement van de commissie ontwikkeling en mijn eigen amendementen. Deze amendementen zijn erop gericht de positie van het Parlement bij het toezicht op deze zaken te versterken. De commissaris meent dat hij deze amendementen niet kan aanvaarden, maar ik zelf geloof dat het visserijbeleid alleen maar baat kan ondervinden bij een proactievere rol van het Parlement.</p>
    </intervention>
    <intervention id="1-194" speaker_id="28146" name="Hélène GOUDIN" is_mep="True" mode="spoken" nationality="Sweden" birth_date="25-11-1956" birth_place="Bryssel" p_group="Independence/Democracy Group" m_state="SE">
      <p sl="sv">namens de IND/DEM-Fractie . – Mijnheer de Voorzitter, deze visserijovereenkomst is uitsluitend bedoeld ter behartiging van de korte termijnbelangen van één van de vele EU-sectoren die internationaal niet kunnen concurreren. Er zijn drie redenen om morgen tegen deze visserijovereenkomst te stemmen. Om te beginnen het milieu. De West-Afrikaanse wateren zullen spoedig overbevist zijn. De biologische diversiteit wordt ernstig bedreigd en de voortzetting van dit krankzinnige visserijbeleid zal lange termijngevolgen hebben voor het milieu, en dan niet alleen op lokaal vlak, maar over de gehele wereld.</p>
      <p sl="sv">Mijn tweede bezwaar is van economische aard. De Europese belastingbetaler wordt gedwongen een economisch niet levensvatbare visserijvloot met miljoenen euro’s per jaar te subsidiëren. Wie wordt daar economische beter van? Wat is dat voor duurzaamheid? Waar de toegevoegde waarde voor Europa? Als de vaartuigen gedwongen werden hun eigen kosten te dragen zou de druk op de visbestanden afnemen en zouden zowel het milieu als de belastingbetaler beter af zijn.</p>
      <p sl="sv">De derde reden houdt verband met het belang van de visserij bij de ontwikkeling van de partnerlanden. In veel van die landen is de visserij de enige bron van inkomsten. Het leegvissen van de zee leidt tot een situatie die voor de lokale bevolking niet vol te houden is, aangezien ze niet kunnen concurreren met de zwaar gesubsidieerde Europese vaartuigen. Het is tijd dat we een einde maken aan dit soort visserijovereenkomsten – nú.</p>
    </intervention>
    <intervention id="1-195" speaker_id="4382" name="Avril DOYLE" is_mep="True" mode="spoken" nationality="Ireland" birth_date="18-04-1949" birth_place="Dublin" p_group="Group of the European People's Party (Christian Democrats) and European Democrats" m_state="IE">
      <p sl="en">Mijnheer de Voorzitter, ik moet commissaris Borg vragen of hij werkelijk in zijn eigen woorden gelooft. Heeft iemand hem hierheen gestuurd om hem een tekst te laten voorlezen? Beweert hij nu werkelijk dat deze visserijovereenkomsten duurzaam zijn?</p>
      <p sl="en">Op 14 januari 2008 is er in de New York Times een interessant artikel verschenen over het verdwijnen van de vis in West-Afrika en het feit dat vreemde vloten zich uit winstoverwegingen niets gelegen laten liggen aan de haalbaarheid van de visserij op de lange termijn. De winzucht van de EU weegt zwaarder dan de drang om de visserij gezond te houden.</p>
      <p sl="en">Guinee-Bissau, een land met 1,4 miljoen inwoners en een schoolvoorbeeld van hoe je de visserij niet moet runnen. Volgens Vladimir Kacyznski, een mariene bioloog verbonden aan de Universiteit van Washington, is er de afgelopen twintig jaar geen enkel diepgaand onderzoek verricht naar de kustwateren bij Guinee-Bissau. Sanji Fati is twee jaar lang belast geweest met het afdwingen van de visserijwetgeving van Guinee-Bissau. Toen hij in 2005 begon, had hij niet één functionerend vaartuig om het toezicht te houden op honderden piraten en tientallen industriële trawlers, waarvan de meeste niet uit Guinee-Bissau afkomstig waren. Volgens de schattingen werd veertig procent van de vis gevangen zonder vergunning of in strijd met de geldende regels.</p>
      <p sl="en">Om eerlijk te zijn begrijp ik niet wat we nu aan het doen zijn. Er is hier sprake van een ernstige belangenverstrengeling. De economie in deze landen is er zo slecht aan toe dat ze ons geld hard nodig hebben en zelfs bereid zijn hun visbestanden te verkwanselen. We zouden beter moeten weten. Geef ze geld, maar laten we geen roofbouw plegen op hun wateren. Commissaris Borg, ik bid u deze kwestie opnieuw te overwegen!</p>
    </intervention>
    <intervention id="1-196" speaker_id="23787" name="Czesław Adam SIEKIERSKI" is_mep="True" mode="spoken" nationality="Poland" birth_date="08-10-1952" birth_place="Stopnica" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, als vervangend lid van de commissie visserij wil ik graag iets zeggen over het verslag dat we nu bespreken. Het is een gespecialiseerd en gedetailleerd verslag, maar dat hangt nu eenmaal samen met het onderwerp. Het is niet goed mogelijk de zaken op een andere manier te presenteren.</p>
      <p sl="pl">De overeenkomst heeft evenwel een veel ruimere betekenis, omdat het hier ook gaat om andere waarden die voor beide partijen van belang zijn. Ik wil de commissaris graag opnieuw bedanken.</p>
    </intervention>
    <intervention id="1-197" speaker_id="photo_generic" name="Joe Borg" is_mep="True" mode="spoken">
      <p sl="en">lid van de Commissie . − Mijnheer de Voorzitter, ik wil om te beginnen aangeven dat ik me aansluit bij de stelling van de rapporteur, de heer Capoulas Santos, dat de visserij en de inkomsten uit deze partnerschapovereenkomst voor de begroting van Guinee-Bissau een groot gewicht vertegenwoordigen.</p>
      <p sl="en">We werken nu als partners samen, en niet zoals we vroeger in het kader van de traditionele visserijovereenkomsten gewoon waren te doen. Destijds ging het erom vis te vangen, daarvoor te betalen en dan weer te vertrekken. De nieuwe visserijovereenkomsten zijn echter zodanig opgezet dat we de partnerlanden helpen hun eigen infrastructuur voor de visserij en daarmee samenhangende sectoren te ontwikkelen, zodat er behalve de visserij zelf ook andere gerelateerde activiteiten kunnen worden bedreven, zoals – indien mogelijk – aquacultuur. We proberen er verder voor te zorgen dat de visserij die in het kader van deze partnerschapovereenkomsten door onze vloten bedreven wordt beperkt blijft tot het surplus.</p>
      <p sl="en">In dit geval is er op ons verzoek aan het einde van 2005 een onderzoek uitgevoerd door een onafhankelijke externe consultant. Dat instituut heeft aanbevelingen gedaan met betrekking tot het beheer en behoud van de visstand. Ook het Onderzoekinstituut van Guinee-Bissau heeft na de afsluiting van het visseizoen 2007 wetenschappelijk advies gegeven. Met al deze adviezen en aanbevelingen is rekening gehouden.</p>
      <p sl="en">Het protocol bevat in Bijlage III bovendien een aantal bindende maatregelen, die bedoeld zijn om te helpen bij het implementeren van een beheersplan voor de visserij in de exclusieve economische zone van Guinee-Bissau. Guinee-Bissau heeft zich er zo toe verbonden de visserijinspanning voor de garnalenvisserij en de vangst van koppotigen te verminderen. In het kader hiervan heeft Guinee-Bissau zich met er name toe verbonden de volgende doelstellingen te verwezenlijken: het behouden, in 2007, van de bestaande overeenkomsten met derde landen en de Europese Gemeenschap; vermijden dat niet-benutte vangstmogelijkheden die per 1 januari 2007 aan derde landen zijn toegekend, worden aangeboden voor 2008 en de daaropvolgende jaren; geen vangstmogelijkheden voor bevrachting toekennen; alle overeenkomsten met Europese vennootschappen, verenigingen of ondernemingen definitief en formeel stopzetten.</p>
      <p sl="en">Afgezien hiervan wordt in Bijlage II in de technische notities 1 en 2 die gelden voor trawlers voor de visvangst en voor de vangst op koppotigen de mogelijkheid gecreëerd gebruik te maken van biologische rustperiodes. Ten aanzien van de garnalenvisserij verbindt Guinee-Bissau zich ertoe de maaswijdte te vergroten van 40 mm naar 50 mm, in overeenstemming met de in de subregio geldende wetgevingen.</p>
      <p sl="en">Als er particuliere vergunningen worden uitgegeven aan derde landen die niet tot de Europese Unie behoren, dan is dat ondanks deze partnerschapovereenkomsten; en het is nu juist dankzij deze overeenkomsten dat we onze eigen vloten kunnen controleren en ervoor zorgen dat ze in de wateren bij Guinee-Bissau en elders op een duurzame wijze vissen.</p>
      <p sl="en">Ik geloof dus dat het zowel voor het betrokken land als voor de Europese Unie – de Europese Gemeenschap – gunstig is om dit soort nieuwe partnerschapsovereenkomsten inzake de visserij aan te gaan.</p>
      <p sl="en">Ik ben het met u eens dat de voorgaande regeling overexploitatie van de visstand toeliet. Bij deze nieuwe regeling zijn we echter alleen maar geïnteresseerd in het bereiken van een overeenkomst aangaande het surplus. Indien de visstand in de wateren van het partnerland reeds te zwaar wordt belast zullen we met dat land dus geen partnerschapsovereenkomst aangaan. Is er sprake van onderexploitatie, dan heeft onze overeenkomst uitsluitend betrekking op het surplus. We doen onze uiterste best om ervoor te zorgen dat in ieder geval onze eigen vloten de verplichtingen uit deze overeenkomst nakomen.</p>
    </intervention>
    <intervention id="1-198" speaker_id="28311" name="Luis Manuel CAPOULAS SANTOS" is_mep="True" mode="spoken" role="rapporteur" nationality="Portugal" birth_date="22-08-1951" birth_place="Montemor-o-Novo" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">Mijnheer de Voorzitter, ik wil om te beginnen graag zeggen dat ik de moralistische toon die sommige collega’s menen te moeten aanslaan betreur. Ik geloof dat dit aantoont dat ze niet goed begrijpen waar het hier eigenlijk over gaat.</p>
      <p sl="pt">Ik ben redelijk bekend met Guinea-Bissau, de politieke, economische en sociale realiteit van dit land en zijn recente geschiedenis. Ik weet dus ook dat de visstand aan het einde van de jaren zeventig door de vloot van de toenmalige Sovjet-Unie geplunderd is; en het is mij ook bekend dat sommige van onze concurrenten hier een roofzuchtige houding aan de dag hebben gelegd. Ik geloof echter dat de filosofie die aan het visserijbeleid van de EU ten grondslag ligt ons niet met schaamte, maar juist met trots zou moeten vervullen. Het is beslist jammer dat ander visserijmogendheden ons voorbeeld niet volgen. Het bewijs daarvan wordt geleverd door het feit dat dit verslag door alle leden van de commissie ontwikkeling is goedgekeurd, terwijl mijn verslag in de commissie visserij de steun kreeg van een overweldigende meerderheid.</p>
      <p sl="pt">Ik geloof dat dit politiek gezien een realistische manier is om vooruitgang te boeken, en dat dit een benadering is die niet alleen de belangen van de Europese Unie dient, maar ook die van het volk van Guinee-Bissau. Daarom, mijnheer de Voorzitter, wil ik het Parlement nogmaals oproepen om dit verslag te steunen: het is politiek gezien evenwichtig en de partnerschapsovereenkomst waarop het betrekking heeft is voor alle betrokken partijen gunstig.</p>
    </intervention>
    <intervention id="1-199" speaker_id="4393" name="Mario MAURO" is_mep="True" mode="spoken" nationality="Italy" birth_date="24-07-1961" birth_place="S. Giovanni Rotondo" p_group="Group of the European People's Party (Christian Democrats)" m_state="IT">
      <p sl="nl">Het debat is gesloten.</p>
      <p sl="nl">De stemming vindt op dinsdag 11 maart 2008 plaats.</p>
    </intervention>
  </section>
  <section id="creitem23" title="23. Agenda van de volgende vergadering: zie notulen"/>
  <section id="creitem24" title="24. Sluiting van de vergadering"/>
  <section id="creitem25" title="25. Sluiting van de zitting">
    <intervention id="1-204" speaker_id="4393" name="Mario MAURO" is_mep="True" mode="spoken" nationality="Italy" birth_date="24-07-1961" birth_place="S. Giovanni Rotondo" p_group="Group of the European People's Party (Christian Democrats)" m_state="IT">
      <p sl="nl">Ik verklaar de zitting 2007-2008 van het Europees Parlement te zijn gesloten.</p>
    </intervention>
  </section>
</text>
