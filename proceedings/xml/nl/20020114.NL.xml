<?xml version='1.0' encoding='utf-8'?>
<text id="20020114.NL" lang="nl" date="2002-01-14" place="Straatsburg" edition="Uitgave PB">
  <section id="creitem1" title="Hervatting van de zitting">
    <intervention id="1-004" speaker_id="4443" name="Mário SOARES" is_mep="True" mode="spoken" nationality="Portugal" birth_date="07-12-1924" birth_place="Lisboa" p_group="Group of the Party of European Socialists" m_state="PT">
      <p sl="nl">Ik verklaar de zitting van het Europees Parlement, die op 17 december 2001 werd onderbroken, te zijn hervat.</p>
      <p sl="nl">Staat u het mij toe, beste collega’s dat ik, voor wij met de regeling van de werkzaamheden beginnen, een minuut van uw tijd in beslag neem. Ik wil mij namelijk uit de grond van mijn hart aansluiten bij de hulde die alle fracties op 17 december jongstleden aan onze scheidende Voorzitter, mevrouw Nicole Fontaine, hebben betuigd. Zoals u zich nog zult herinneren, was ik twee jaar geleden een van haar concurrenten. Daarom is het mij een groot genoegen hier vandaag mijn dank en erkentelijkheid uit te kunnen spreken voor de waardige, objectieve, doelmatige en buitengewoon elegante manier waarop zij haar ambt heeft vervuld. Zij heeft zich in dienst gesteld van de Europese Unie en bijgedragen tot de vergroting van het prestige van het Europees Parlement.</p>
      <a text="(Levendig applaus)"/>
    </intervention>
  </section>
  <section id="creitem2" title="Regeling van de werkzaamheden">
    <intervention id="1-006" speaker_id="4443" name="Mário SOARES" is_mep="True" mode="spoken" nationality="Portugal" birth_date="07-12-1924" birth_place="Lisboa" p_group="Group of the Party of European Socialists" m_state="PT">
      <p sl="nl">Er is een definitieve ontwerpagenda rondgedeeld overeenkomstig de besluiten van de Conferentie van voorzitters van 10 januari jongstleden.</p>
      <p sl="nl">Ik wil de aandacht van de vergadering erop vestigen dat de werkzaamheden voor deze vergaderperiode woensdagmorgen om 9.00 uur geregeld worden.</p>
    </intervention>
  </section>
  <section id="creitem3" title="Bekendmaking van de kandidaten voor het voorzitterschap">
    <intervention id="1-008" speaker_id="4443" name="Mário SOARES" is_mep="True" mode="spoken" nationality="Portugal" birth_date="07-12-1924" birth_place="Lisboa" p_group="Group of the Party of European Socialists" m_state="PT">
      <p sl="nl">Overeenkomstig de bepalingen van het Reglement zal de verkiezing van de Voorzitter morgen vanaf 10.00 uur plaatsvinden.</p>
      <p sl="nl">Ik herinner eraan dat krachtens het Reglement onder het voorzitterschap van het oudste lid in jaren alleen beraadslagingen kunnen plaatsvinden die betrekking hebben op de verkiezing van de Voorzitter of het onderzoek van de geloofsbrieven.</p>
      <p sl="nl">Overeenkomstig artikel 13 van het Reglement moeten de kandidaten voor het voorzitterschap van het Europees Parlement, met instemming van de betrokkenen, door een fractie of ten minste 32 leden worden voorgedragen.</p>
      <p sl="nl">Overeenkomstig het Reglement zijn de volgende kandidaten voor het voorzitterschap van het Europees Parlement voorgedragen:</p>
      <p sl="nl">de heer Bonde</p>
      <p sl="nl">de heer Cox</p>
      <p sl="nl">de heer David Martin</p>
      <p sl="nl">de heer Onesta</p>
      <p sl="nl">de heer Wurtz.</p>
      <p sl="nl">De kandidaten hebben mij laten weten dat zij hun kandidaatstelling aanvaarden. Ik wijs er voorts nog op dat krachtens artikel 14, lid 1 van het Reglement een kandidaat bij de eerste drie stemmingen de volstrekte meerderheid der uitgebrachte stemmen moet behalen om te zijn verkozen. Blanco of ongeldige stembriefjes worden niet in aanmerking genomen bij het vaststellen van het aantal uitgebrachte stemmen.</p>
      <p sl="nl">Teneinde de werkzaamheden morgenochtend te bespoedigen stel ik voor nu al bij loting de stemopnemers aan te wijzen.</p>
      <a text="(De voorzitter wijst de stemopnemers bij loting aan)"/>
      <p sl="nl">Als stemopnemer zijn aangewezen: mevrouw Patsy Sörensen, de heer Dieter-Lebrecht Koch, de heer Giuseppe Nisticò, de heer Reinhard Rack, de heer Ilkka Suominen en mevrouw Alima Boumediene-Thiery.</p>
      <a text="(De vergadering wordt om 18.14 uur gesloten)"/>
    </intervention>
  </section>
</text>
