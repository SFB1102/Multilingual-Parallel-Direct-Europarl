<?xml version='1.0' encoding='utf-8'?>
<text id="20110120.NL" lang="nl" date="2011-01-20" place="Straatsburg" edition="Uitgave PB">
  <section id="creitem1" title="1. Opening van de vergadering"/>
  <section id="creitem2" title="2. Ingekomen stukken: zie notulen"/>
  <section id="creitem3" title="3. Verslag over het mededingingsbeleid 2009 (debat)">
    <intervention id="4-007-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Aan de orde is het verslag (A7-0374/2010) van Derk Jan Eppink, namens de Commissie economische en monetaire zaken, over het verslag over het mededingingsbeleid 2009 [2010/2137(INI) ].</p>
    </intervention>
    <intervention id="4-008-000" speaker_id="97133" name="Derk Jan EPPINK" is_mep="True" mode="spoken" role="rapporteur" nationality="Netherlands" birth_date="07-11-1958" m_state="NL">
      <p sl="en">Mijnheer de Voorzitter, mededinging wordt tegenwoordig beschouwd als een concept dat het leven moeilijk maakt. Sommige mensen geven de voorkeur aan knusse regelingen en de behaaglijkheid van overeenkomsten die in achterkamertjes gesloten worden als bescherming tegen de harde wereld van mondiale concurrentie. Maar, commissaris, mededinging bederft de Europese economie niet, zij redt haar juist. Europa staat op een tweesprong. Zal het een transfereconomie creëren, met een lage groei en een hoge structurele werkloosheid, of zal het een economie hebben die welvaart genereert en de toets der mondiale mededinging kan doorstaan?</p>
      <p sl="en">Een voetbalteam dat niet competitief is, commissaris, verliest wedstrijd na wedstrijd. Een economie die niet concurrerend is, verliest investeringen, werkgelegenheid en ten slotte de basis van haar sociale regelingen. Aangezien het Europese mededingingsbeleid de uitsluitende bevoegdheid van de Europese Commissie is, speelt u, commissaris – of beter gezegd, commissaris Almunia, namens wie u hier bent – een doorslaggevende rol.</p>
      <p sl="en">Deze week hebben de Verenigde Naties cijfers gepubliceerd over rechtstreekse buitenlandse investeringen in 2010. De Verenigde Staten trokken 43 procent meer buitenlandse investeringen aan dan in 2009. Het percentage rechtstreekse buitenlandse investeringen steeg in Latijns-Amerika met 21 procent en in Azië met 10 procent. In de Europese Unie daalde het met 20 procent – en waarom? Het geld gaat naar die gebieden waar wat gebeurt. Blijkbaar beschouwen investeerders Europa als het continent waar niets gebeurt en waar alleen maar magere groeicijfers gerealiseerd worden. Het toont aan dat de Europese Unie op concurrentievlak tekortschiet.</p>
      <p sl="en">Commissaris, u moet zorgen voor een eerlijk speelveld voor ondernemingsactiviteiten in Europa, zodat ons continent zich wereldwijd kan meten met zijn concurrenten. We kennen China allemaal.</p>
      <p sl="en">Ik wil graag uw aandacht vestigen op verschillende aspecten van het mededingingsbeleid in 2009, waarvan vele kenmerkende elementen op dit moment zichtbaar zijn. Het voornaamste probleem is nu wat de consequenties zijn van de massale staatssteun aan de financiële sector: landen verdeelden geld van de belastingbetaler om te voorkomen dat de financiële sector ineen zou storten. Als we dat niet hadden gedaan, zou het spaargeld en het pensioen van miljoenen Europese burgers eveneens in rook zijn opgegaan. Maar het staat buiten kijf dat deze grootschalige staatssteun verstoringen van de mededinging heeft gecreëerd. Er moet dan ook zo snel mogelijk een eind aan worden gemaakt en het geld moet worden terugbetaald aan de belastingbetalers in Europa.</p>
      <p sl="en">Commissaris, mijn eerste vraag is dus: hoe tijdelijk is de tijdelijke kaderregeling, en hoe zal deze worden afgebouwd? Ik hoop dat u hierover namens commissaris Almunia helderheid kunt verschaffen.</p>
      <p sl="en">Een ander aspect is de liquiditeitssteun die de Europese Centrale Bank aan bepaalde banken heeft verstrekt om hen overeind te houden. Ik geef toe dat er een verschil is tussen monetair beleid en mededingingsbeleid – maar heeft het effect van deze steun de mededinging verstoord? Dat is mijn vraag.</p>
      <p sl="en">Een volgend punt zijn de regels voor desinvestering. De criteria voor hoe men bij het afslanken van bedrijven te werk moet gaan, zijn voldoende helder en eerlijk. Nu moeten we naar de toekomst kijken: wat gaat er gebeuren, commissaris? De lidstaten zijn heel ver gegaan om de financiële sector te herkapitaliseren door instellingen geheel of gedeeltelijk te nationaliseren met het geld van de belastingbetaler. Dit zal goed moeten worden uitgezocht. Maar het gevaar bestaat dat lidstaten, als ze eenmaal beginnen zich uit financiële instellingen terug te trekken om de particuliere status daarvan te herstellen, een soort ‘bruidsschat’ achterlaten. Zulke ‘geschenken’ kunnen worden gebruikt om financiële instellingen in de particuliere markt overeind te houden.</p>
      <p sl="en">Dit is een element dat we vaak gezien hebben in het proces van privatisering. Ik herinner me dat maar al te goed van de postsector. Regeringen geven hun postdienstverlener nog even wat extra steun vlak voordat deze de particuliere markt opgaat. In een brief heb ik commissaris Almunia herinnerd aan het langlopende onderzoek naar de Duitse postdienstverlener. De Commissie stelt momenteel ook onderzoek in naar de Britse, Franse en Belgische postdienstverleners, omdat de postmarkt in die landen dit jaar geliberaliseerd wordt.</p>
      <p sl="en">Kortom, commissaris, ik verzoek u alert te zijn op het ‘bruidsschatverschijnsel’ in de financiële sector. Een probleem voorkomen is beter dan achteraf een lange juridische weg te moeten bewandelen om de zaken recht te zetten.</p>
      <p sl="en">Ik dank u, commissaris – en ook commissaris Almunia – voor uw medewerking, en ik bedank ook de dienst van het directoraat-generaal Concurrentie. Ik weet dat deze een van de beste binnen de Commissie is.</p>
    </intervention>
    <intervention id="4-009-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie. – Mijnheer de Voorzitter, namens vicevoorzitter Almunia, die hier vanmorgen niet aanwezig kan zijn, wil ik allereerst de rapporteur, de heer Eppink, bedanken voor zijn werk aan het verslag over het mededingingsbeleid 2009. Ik wil ook mijn dank betuigen aan de rapporteurs van de Commissie industrie, onderzoek en energie, de Commissie interne markt en consumentenbescherming en de Commissie vervoer en toerisme, te weten mevrouw Koch-Mehrin, de heer Buşoi en de heer Cramer.</p>
      <p sl="en">De Commissie is ingenomen met de positieve toon van het verslag en met de steun die wordt uitgesproken voor onze werkzaamheden op het gebied van het mededingingsbeleid in 2009, met name in de context van de economische en financiële crisis. Wij zijn het met u eens dat concurrentie van essentieel belang is om een gelijk speelveld in de interne markt te waarborgen en een duurzame uitweg uit de crisis mogelijk te maken. Daarom blijft de Commissie vastbesloten optreden tegen gedragingen en fusies die de mededinging verstoren.</p>
      <p sl="en">De Commissie neemt nota van de vele verzoeken om specifieke verslagen of studies – dat zijn er wel meer dan tien. Het is voor de Commissie niet te doen al deze verslagen op te stellen, gezien onze prioriteiten en beperkte middelen. Maar zoals vicevoorzitter Almunia in november al heeft aangekondigd tegenover de Commissie economische en monetaire zaken, zal de Commissie analyseren wat de gevolgen voor de mededinging zijn van de tijdelijke steunmaatregelen die in de context van de crisis zijn genomen. Dit zal een lastig karwei worden, maar de kans om lering te trekken uit de crisis mogen we simpelweg niet missen.</p>
      <p sl="en">In de tweede plaats wil ik hier herhalen dat deze maatregelen inderdaad tijdelijk zijn. De Commissie heeft het tijdelijk crisiskader voor staatssteun verlengd tot eind 2011 omdat de economische omstandigheden nog altijd onzeker zijn. Er is echter al een begin gemaakt met de geleidelijke afbouw van deze maatregelen. Sommige maatregelen zijn beëindigd en andere zijn gehandhaafd onder strengere voorwaarden.</p>
      <p sl="en">In de derde plaats, wat betreft de particuliere handhaving van mededingingsregels: de Commissie neemt er nota van dat het Parlement voorstander is van het instellen van een Europese vorm van collectief beroep en van specifieke EU-wetgeving die moet waarborgen dat slachtoffers van inbreuken op het EU-mededingingsrecht een schadevergoeding ontvangen. De Commissie zal begin 2011 een openbare raadpleging starten over een Europese benadering van collectief beroep. Op basis van de resultaten van deze raadpleging wil zij vervolgens een mededeling aannemen.</p>
      <p sl="en">Tot besluit wil ik kort ingaan op de zorgen die zijn geuit over de mededinging in specifieke sectoren, zoals energie, vervoer, de levensmiddelenvoorziening en opkomende digitale industrieën. De Commissie deelt uw zorgen en wij zullen onze intensieve handhavingsactiviteiten op deze gebieden blijven voortzetten, in nauwe samenwerking met de nationale mededingingsautoriteiten.</p>
    </intervention>
    <intervention id="4-010-000" speaker_id="28241" name="Silvana KOCH-MEHRIN" is_mep="True" mode="spoken" nationality="Germany" birth_date="17-11-1970" birth_place="Wuppertal" p_group="Group of the Alliance of Liberals and Democrats for Europe" m_state="DE">
      <p sl="de">rapporteur voor advies van de Commissie industrie, onderzoek en energie . − Mijnheer de Voorzitter, het mededingingsbeleid is een van de belangrijkste en centrale beleidsterreinen van de EU. Goed mededingingsbeleid zorgt voor goed functionerende markten. Goed mededingingsbeleid zorgt voor redelijke en betaalbare prijzen en een divers productaanbod voor de consument. Goed mededingingsbeleid draagt ook bij aan het creëren van groei in Europa. Daarom moeten alle beleidsterreinen in het mededingingsbeleid worden geïncorporeerd – zoals u al zei, commissaris. Bovendien moeten kleine en middelgrote ondernemingen, die de motor achter de groei in Europa zijn, worden versterkt. Hiervoor moeten marktbelemmeringen worden weggenomen, waaronder de verlaging van te hoge prijzen, die nog steeds voorkomen waar te weinig mededinging is, zoals bij roaming , waar nog geen sprake is van concurrentie. Dit moet worden gewijzigd.</p>
      <p sl="de">Tot slot mijn hartelijke dank aan de rapporteur Derk Jan Eppink voor het uitstekende werk, en Commissie, wees ambitieus in uw doelen!</p>
      <a text="(Applaus)"/>
    </intervention>
    <intervention id="4-011-000" speaker_id="38420" name="Cristian-Silviu BUŞOI" is_mep="True" mode="spoken" nationality="Romania" birth_date="01-03-1978" birth_place="Drobeta Turnu-Severin" m_state="RO">
      <p sl="en">rapporteur voor advies van de Commissie interne markt en consumentenbescherming . – Mijnheer de Voorzitter, ik wil om te beginnen de Commissie complimenteren met haar flexibiliteit bij het toepassen van de mededingingsregels in de huidige financiële en economische crisis. Het is van groot belang dat de crisis niet wordt gebruikt als excuus om de mededinging de nek om te draaien, en de Commissie heeft zich al zeer standvastig getoond tegenover kartels, en dat valt te prijzen. We moeten exitmechanismen ontwikkelen en ervoor zorgen dat we zo snel mogelijk terugkeren naar een situatie waarin normale marktvoorwaarden gelden.</p>
      <p sl="en">Er is een aantal gebieden – en u heeft het daar al over gehad, commissaris – waar de mededinging voor verbetering vatbaar is. Een voorbeeld daarvan is de energiemarkt, waar gereguleerde energieprijzen de mededinging nog altijd verstoren, en de voltooiing van de interne markt voor het vervoer per spoor kan ook belangrijke voordelen met zich meebrengen voor Europese reizigers. De Commissie dient ook bijzonder oplettend te zijn ten aanzien van de mededinging op de geneesmiddelenmarkt. Met name die praktijken van producenten van oorspronkelijke geneesmiddelen die verhinderen dat generieke geneesmiddelen op de markt komen, vormen in dit verband een aandachtspunt.</p>
      <p sl="en">Voorts roep ik de Commissie op de mededinging tussen openbare en particuliere ziekenhuizen veilig te stellen door krachtig op te treden tegen kruissubsidies die openbare ziekenhuizen bevoordelen. De Commissie moet de voordelen van het mededingingsbeleid voor consumenten effectiever over het voetlicht brengen.</p>
    </intervention>
    <intervention id="4-012-000" speaker_id="28238" name="Michael CRAMER" is_mep="True" mode="spoken" nationality="Germany" birth_date="16-06-1949" birth_place="Gevelsberg" p_group="Group of the Greens/European Free Alliance" m_state="DE">
      <p sl="de">rapporteur voor advies van de Commissie vervoer en toerisme . − Mijnheer de Voorzitter, allereerst dank aan de rapporteur voor de goede samenwerking.</p>
      <p sl="de">Het vervoer is van essentieel belang, ook voor de mededinging. Het vervoer is immers verantwoordelijk voor 30 procent van de CO2 -emissies, en ik ben verheugd over het feit dat in het verslag is opgenomen dat het vervoer ook in de centrale eisen van de Europa 2020-strategie wordt geïntegreerd.</p>
      <p sl="de">Er is echter sprake van oneerlijke concurrentie, en de Commissie moet daar iets aan doen. De luchtvaart bijvoorbeeld – de klimaatkiller par excellence – profiteert van een btw-vrijstelling en kerosinebelastingvrijstelling. Dat betekent dat de Europese belastingbetalers elk jaar 30 miljard euro aan de luchtvaart betalen, zodat deze voor de prijs van een taxi vluchten van de ene metropool naar de andere kan aanbieden. De spoorwegen moeten dat allemaal betalen. Elke locomotief moet voor elke afgelegde kilometer verplicht tol betalen. Deze heffing is verplicht en naar boven toe open. Lidstaten mogen zelf beslissen of ze tol heffen op het wegennet. Meestal wordt alleen tol geheven op snelwegen op vrachtwagens van meer dan 12 ton. Er zijn dus lidstaten die wel een hoge tol heffen op het spoor, maar niet op de weg. Dit is niet goed, omdat we hiermee aan onze doelstellingen voorbijgaan. Want zonder verandering in onze mobiliteit kunnen we de klimaatverandering geen halt toeroepen. En dat moeten we! Daarom moet u ook in de vervoerssector eerlijke mededinging tot stand brengen!</p>
    </intervention>
    <intervention id="4-013-000" speaker_id="96901" name="Krišjānis KARIŅŠ" is_mep="True" mode="spoken" nationality="Latvia" birth_date="13-12-1964" birth_place="Wilmington" p_group="Group of the European People's Party (Christian Democrats)" m_state="LV">
      <p sl="lv">namens de PPE-Fractie. – Mijnheer de Voorzitter, commissaris, we zijn allemaal lui. Als we de kans krijgen om iets niet te doen, dan doen we het niet. Het bedrijfsleven vormt hierop geen uitzondering. De meeste ondernemers (daar ben ik van overtuigd) zouden het liefst monopolist willen zijn en de voorwaarden kunnen bepalen, in plaats van zich te moeten schikken naar de voorwaarden van consumenten. Concurrentie zorgt ervoor dat consumenten niet alleen lage prijzen betalen, maar ook kunnen rekenen op de hoogst mogelijke kwaliteit. Helaas hebben we in de Europese Unie nog steeds verschillende sectoren waar van ware concurrentie geen sprake is. De eerste daarvan is de energiesector. Op diverse plaatsen kent Europa nog steeds geïsoleerde markten waar, om juridisch-technische redenen, geen enkele mededinging plaatsvindt. Wat is hiervan het resultaat? Kunstmatig hoge prijzen voor de consument. Een concreet voorbeeld van een dergelijke markt is de gasmarkt in de Baltische staten. Zoals commissaris Oettinger zelf heeft toegegeven, betalen consumenten in Duitsland op dit moment dertig procent minder voor aardgas dan consumenten in de Baltische staten. Waarom is er geen concurrentie in de Baltische Staten, maar elders wel? Dit moet veranderen. Er is nog een tweede sector waar van ware concurrentie geen sprake is, en dat is de landbouwsector. Geheel los van het effect van subsidies als zodanig op de landbouwmarkt, variëren in Europa de landbouwbetalingen of -subsidies zeer sterk per lidstaat. Wat betekent dit? Dit betekent dat Europese consumenten op veel plaatsen kunstmatig hoge prijzen betalen en, natuurlijk, dat de boeren het ook moeilijk hebben. Dames en heren, ik roep u op dit verslag over het werk van de Commissie in 2009 in het kader van het mededingingsbeleid te steunen. Ik wijs u er echter op dat onze taak hiermee nog niet volbracht is, en dat we op een groter aantal gebieden moeten zorgen voor concurrentie. Ik dank u voor uw aandacht.</p>
    </intervention>
    <intervention id="4-014-000" speaker_id="28295" name="Antolín SÁNCHEZ PRESEDO" is_mep="True" mode="spoken" nationality="Spain" birth_date="05-04-1955" birth_place="Betanzos" p_group="Group of the Progressive Alliance of Socialists and Democrats in the European Parliament" m_state="ES">
      <p sl="es">namens de S&amp;D-Fractie. – Mijnheer de Voorzitter, het verslag over het mededingingsbeleid 2009 is waarschijnlijk een van de meest uitvoerige en gedetailleerde verslagen die het Parlement tot nog toe heeft opgesteld – de Commissie economische en monetaire zaken heeft hierin het standpunt van drie andere parlementaire commissies kunnen opnemen – en het komt vijf jaar na de inwerkingtreding van twee belangrijke verordeningen, de verordening inzake modernisering en de verordening inzake concentraties, die een positieve rol hebben gespeeld in het mededingingsbeleid. De tenuitvoerlegging van de verordeningen zou echter nog kunnen worden verbeterd als de prioriteiten meer op elkaar werden afgestemd, als de samenwerking werd uitgebreid en de administratieve lasten werden verlicht en als de nationale en de EG-wetgeving zouden convergeren.</p>
      <p sl="es">Het verslag gaat in op de diensten van algemeen belang om tegemoet te komen aan de basisbehoeften van de burgers, en naar ons idee moet dit worden benadrukt in het nieuwe kader dat is vastgelegd in het Verdrag van Lissabon. Daarom staan wij, gelet op het belang van de informatiemaatschappij, achter de steun die erop gericht is onze burgers tegen toegankelijke prijzen te voorzien van een adequate en universele breedbandverbinding, en verzoeken wij om in navolgende verslagen aandacht te schenken aan de ontwikkeling van de roamingtarieven in de telecommunicatie.</p>
      <p sl="es">Het mededingingsbeleid is van essentieel belang in de financiële diensten. De verstrekte steun heeft bijgedragen tot het stabiliseren en verzachten van de gevolgen van de economische crisis. Het verslag wijst erop dat die steun tijdelijk is en dat zijn verlenging aan striktere voorwaarden dient te worden verbonden, en er moet weer een gelijk speelveld worden ingesteld voor het exitproces om morele risico’s te vermijden en bovenal om ervoor te zorgen dat financiële instellingen die geen overheidssteun gevraagd hebben hun concurrentiepositie hersteld zien.</p>
      <p sl="es">Op financieel gebied wordt een drietal punten onder de aandacht gebracht: de transparantie van financiële informatie, de noodzaak van een toegankelijk en transparant Europees betalingssysteem dat op efficiënte, niet-discriminerende wijze functioneert, en daarnaast de noodzaak van bestrijding van de ongebruikelijk hoge prijzen bij grensoverschrijdende transacties met betaalpassen. Het verslag gaat ook in op de KMO’s en de energiesector, en neemt de aanbevelingen over van de Groep op hoog niveau voor de zuivelsector, die van oordeel is dat het versterken van de onderhandelingspositie van de producenten en de nieuwe contractuele betrekkingen compatibel moeten zijn met het mededingingsbeleid. Voorts wordt de Commissie verzocht een wetgevingsinitiatief te nemen waarmee het indienen van particuliere of collectieve claims voor het verkrijgen van adequate vergoedingen wegens schade veroorzaakt door overtreding van het mededingingsrecht wordt vereenvoudigd maar tegelijkertijd de excessen van het Amerikaanse systeem worden vermeden.</p>
      <p sl="es">Ik wil de rapporteur, de heer Eppink, dan ook gelukwensen met zijn werk.</p>
    </intervention>
    <intervention id="4-015-000" speaker_id="28266" name="Sophia in 't VELD" is_mep="True" mode="spoken" nationality="Netherlands" birth_date="13-09-1963" birth_place="Vollenhove" m_state="NL">
      <p sl="en">namens de ALDE-Fractie . – Mijnheer de Voorzitter, ik wil in de eerste plaats de rapporteur gelukwensen. We hebben samengewerkt (omdat ik vorig jaar rapporteur was voor dit dossier) en dat brengt mij bij mijn eerste punt.</p>
      <p sl="en">Wat me opvalt bij deze jaarlijkse debatten over het mededingingsbeleid is dat er heel vriendelijk en beleefd standpunten worden uitgewisseld, en vervolgens gaat de Commissie gewoon door met waar ze mee bezig was omdat de Commissie op dit terrein over exclusieve bevoegdheden beschikt. Ik vind dat dit, in een tijd waarin we discussiëren over economisch bestuur voor de Europese Unie, moet veranderen. Het Europees Parlement zou een veel grotere rol moeten spelen bij het vormgeven van het mededingingsbeleid, en ik dring er dan ook bij de Commissie op aan dat zij met name aanbeveling 3 en 4 opvolgt en echt serieus verslag aan het Parlement uitbrengt over het gevolg dat zij aan zijn aanbevelingen heeft gegeven.</p>
      <p sl="en">Mijn tweede punt is dat een verslag mijns inziens meer moet inhouden dan alleen maar een samenvatting van de stappen die ondernomen zijn. Het zou een analyse moeten bevatten van het effect van het mededingingsbeleid, en daar schort het op dit moment aan. U zegt dat u een analyse zult uitvoeren over de tijdelijke kaderregeling inzake staatssteun omdat dat uw prioriteit is, maar wij roepen al jaren om dergelijke analysen: van ‘groen herstel’, van staatssteun voor innovatie, van staatssteun voor openbare diensten. Die hadden er allang moeten zijn, en ik verzoek de Commissie dan ook diepgaandere analysen te verrichten.</p>
      <p sl="en">Tot slot wil ik andermaal met klem wijzen op onze verzoeken om sectoronderzoek naar online-adverteren en zoekmachines – iets waartoe we nu al jaren oproepen. Dit had echt al lang geleden moeten gebeuren, en ik zou graag van de Commissie horen wanneer zij een dergelijk onderzoek denkt te gaan uitvoeren.</p>
    </intervention>
    <intervention id="4-016-000" speaker_id="96648" name="Philippe LAMBERTS" is_mep="True" mode="spoken" nationality="Belgium" birth_date="14-03-1963" birth_place="Bruxelles" m_state="BE">
      <p sl="fr">namens de Verts/ALE-Fractie . – Mijnheer de Voorzitter, om te beginnen wil ik graag commissaris Almunia bedanken. Hij is vandaag niet hier aanwezig, maar hij brengt veel tijd met ons door in de Commissie economische en monetaire zaken en investeert daarmee tijd in de dialoog met het Parlement over deze zaken, ook al is dit geen bevoegdheid van het Europees Parlement.</p>
      <p sl="fr">Daarnaast wil ik de rapporteur bedanken. We doen dat vaak als formaliteit, maar, mijnheer Eppink, hoewel onze partijen het dikwijls oneens zijn over veel dingen, moet ik zeggen dat er bij de totstandkoming van dit verslag zonder taboes gediscussieerd is. Alle punten kwamen volledig aan bod, op een buitengewoon constructieve manier, dat moet gezegd.</p>
      <p sl="fr">Ik wil nu ingaan op drie punten waarop de Commissie actie moet ondernemen. Een daarvan – daar werd al op gewezen – is het belang van de financiële sector, die feitelijk een te grote rol heeft in de economie.</p>
      <p sl="fr">Zoals we weten zijn de financiële groepen die de financiële crisis hebben overleefd, er groter en sterker uit gekomen. Er is op dat terrein dus echt een marktverstoringsprobleem en daarbij gaat het niet alleen om de bijzondere staatssteunregelingen die de lidstaten getroffen hebben om hun financiële sector te hulp te schieten, maar ook – en dat hebben we in het verslag benadrukt – allerlei vormen van directe steun van de Europese Centrale Bank die – het spijt me dat ik het zeg – niet bepaald transparant zijn.</p>
      <p sl="fr">We willen daarom de aandacht van de Commissie vragen voor de manier waarop de Centrale Bank de banken heeft geholpen, omdat het duidelijk is dat de banken die naar de Centrale Bank zijn gestapt om hulp te vragen, hebben kunnen profiteren van een vorm van hulp die beter bestuurde banken niet hebben hoeven vragen. Daarmee zijn correct bestuurde banken dus in zekere zin het slachtoffer geworden van een marktverstoring.</p>
      <p sl="fr">De tweede sector is die van de grondstoffen, en in het bijzonder de levensmiddelengrondstoffen. Zoals we weten hebben de grote concerns in de voedingsmiddelenindustrie en de supermarktsector een marktpositie waarmee ze een te sterke invloed kunnen uitoefenen op de prijsvorming. Een marktonderzoek hiernaar is absoluut noodzakelijk.</p>
      <p sl="fr">Een ander punt – en niet het minst belangrijke – is de belastingconcurrentie. U weet dat de meeste lidstaten, waaronder de mijne, maar ook veel andere, vormen van belastingconcurrentie plegen die zeer schadelijk zijn voor het algemeen Europees belang. Deze vormen van concurrentie moet een halt worden toegeroepen. Ik weet dat de Commissie er weer aandacht voor begint te krijgen, maar ik wil commissaris Almunia en commissaris Šemeta op het hart drukken dit probleem aan te pakken.</p>
      <p sl="fr">Als laatste punt doet het ons genoegen op te merken dat de commissaris sinds het begin van zijn mandaat al in verscheidene sectoren boetes heeft opgelegd, met name in het luchtvrachtvervoer. We verwelkomen eveneens het begin van het onderzoek naar Google, dat – naar ik meen – deels tegemoetkomt aan wat mevrouw in 't Veld daarstraks te berde bracht.</p>
      <a text="(Spreker verklaart zich bereid een ´blauwe kaart´- vraag krachtens artikel 149, lid 8 van het Reglement te beantwoorden))"/>
    </intervention>
    <intervention id="4-017-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Mijnheer Lamberts, de heer Hans-Peter Martin heeft een blauwe kaart opgestoken om aan te geven dat hij u een vraag wil stellen. Bent u bereid naar hem te luisteren? Dank u wel.</p>
      <p sl="nl">Mijnheer Martin, u krijgt dertig seconden voor uw vraag aan de heer Lamberts.</p>
    </intervention>
    <intervention id="4-018-000" speaker_id="4238" name="Hans-Peter MARTIN" is_mep="True" mode="spoken" nationality="Austria" birth_date="11-08-1957" birth_place="Bregenz" p_group="Non" m_state="AT">
      <p sl="de">Mijnheer de Voorzitter, collega Lamberts, u had het over bijzondere steun die banken van de centrale bank hebben ontvangen. Kunt u uitleggen wat u daarmee bedoelt, en hoe dat in zijn werk ging? U had het er ook over dat daar een einde aan moet komen. Hoe kunnen we er naar uw mening voor zorgen dat dat lukt, dat niet de verkeerden met de winst aan de haal gaan?</p>
    </intervention>
    <intervention id="4-019-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Dat is geen vraag die zich eenvoudig in dertig seconden laat beantwoorden; ik heb echter groot vertrouwen in het vermogen van de heer Lamberts om een kort en bondig antwoord te formuleren.</p>
    </intervention>
    <intervention id="4-020-000" speaker_id="96648" name="Philippe LAMBERTS" is_mep="True" mode="spoken" nationality="Belgium" birth_date="14-03-1963" birth_place="Bruxelles" m_state="BE">
      <p sl="fr">namens de Verts/ALE-Fractie . – Mijnheer de Voorzitter, het is natuurlijk een welhaast onmogelijke opgave om een dergelijke vraag in dertig seconden te beantwoorden.</p>
      <p sl="fr">Waar hebben we het over? De Europese Centrale Bank stemt ermee in liquiditeiten te verstrekken aan banken die haar daarom verzoeken, zonder beperking, en accepteert allerhande activa als onderpand voor die liquiditeiten. Maar we hebben niet zo'n heel duidelijk beeld van de aard van deze activa. En we hebben een sterk vermoeden dat veel van deze activa zogenoemde rotte of giftige activa zijn, waarvan de reële marktwaarde heel moeilijk is vast te stellen en waarvan sommige mogelijk zelfs waardeloos zijn.</p>
      <p sl="fr">In deregelijke omstandigheden hebben we dus te maken met een vorm van rechtstreekse steun. Het is duidelijk dat als de ECB deze liquiditeiten niet zou verstrekken tegen deze onderpanden, die in werkelijkheid nogal vluchtig zijn, sommige van deze financiële instellingen heel goed zouden kunnen omvallen.</p>
      <p sl="fr">Daar een antwoord op vinden is niet eenvoudig, maar de eerste stap is in elk geval dat er transparantie moet komen wat die activa betreft.</p>
    </intervention>
    <intervention id="4-021-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Mijnheer Lamberts, dank u wel voor uw duidelijke antwoord op een moeilijke vraag.</p>
    </intervention>
    <intervention id="4-022-000" speaker_id="96920" name="Kay SWINBURNE" is_mep="True" mode="spoken" nationality="United Kingdom" birth_date="08-06-1967" p_group="European Conservatives and Reformists Group" m_state="GB">
      <p sl="en">namens de ECR-Fractie . – Mijnheer de Voorzitter, allereerst mijn complimenten aan mijn collega Derk Jan Eppink voor zijn uitvoerige verslag, waarvoor hij zo vaardig heeft onderhandeld en dat zoveel onderwerpen bestrijkt. In wezen zou het mededingingsbeleid de kern moeten vormen van de Europese interne markt en zouden in alle EU-wetgeving solide mededingingsbeginselen moeten worden opgenomen. Mededinging zou een sterkere markt voor EU-burgers moeten creëren en de EU in staat moeten stellen wereldwijd sterker te concurreren.</p>
      <p sl="en">In de meest recente serie wetgevingsinitiatieven op het gebied van financiële diensten dreigt dit beginsel verloren te gaan. We moeten elke gelegenheid aangrijpen om meer concurrentie te creëren op markten die gedomineerd worden door grote marktdeelnemers en een levendiger markt tot stand brengen. In de derivatenwetgeving waarover momenteel wordt onderhandeld, kunnen we ervoor zorgen dat we geen monopolies creëren of versterken, door steun te geven aan open toegang tot centrale tegenpartijen (CCP’s – Central Counter Parties) en dergelijke en door erop toe te zien dat belangrijke gegevensstromen beschikbaar zijn voor alle spelers.</p>
      <p sl="en">In de aanstaande MiFID-herziening moeten we in gedachten houden dat het oorspronkelijke doel van deze beleggingsrichtlijn was de aandelenmarkten van Europa open te stellen voor mededinging. We moeten waarborgen dat, na de uitbreiding van de werkingssfeer van de richtlijn tot nieuwe activacategorieën, de beginselen van mededinging worden gehandhaafd. Een combinatie daarvan heeft immers in de afgelopen drie jaar daadwerkelijk een significante daling teweeggebracht in de commissies die beleggers voor de handel in aandelen moesten betalen.</p>
      <p sl="en">Wanneer we hervormingen overwegen voor auditoren, kredietbeoordelingsbureaus en andere financiëledienstverleners, kunnen we bekijken waar de knelpunten zitten die de toegang tot de markt belemmeren en werken aan oplossingen daarvoor. Ik ben ervan overtuigd dat we door ons sterk te maken voor mededinging in cruciale sectoren het werkelijke groeipotentieel van de EU tot ontplooiing zullen brengen en onze economieën in deze voortdurend veranderende wereld nieuwe kracht zullen geven.</p>
    </intervention>
    <intervention id="4-023-000" speaker_id="96851" name="Thomas HÄNDEL" is_mep="True" mode="spoken" nationality="Germany" birth_date="27-08-1953" birth_place="Nürnberg" p_group="Confederal Group of the European United Left - Nordic Green Left" m_state="DE">
      <p sl="de">namens de GUE/NGL-Fractie . – Mijnheer de Voorzitter, waarde collega’s, in dit verslag wordt bevestigd dat de Commissie een succesvol mededingingsbeleid voert. We mogen echter niet vergeten dat ongereguleerde mededinging er ook toe kan leiden dat de werkloosheid stijgt en de kloof tussen arm en rijk toeneemt.</p>
      <p sl="de">De vrije mededinging komt in de Europese Unie nog altijd vóór de maatschappelijke behoeften van mensen. Het heilig geloof in de vrije markt kan niet verhullen dat deze markt niet alleen telkens weer faalt, maar er evenmin in slaagt permanente sociale gerechtigheid tot stand te brengen. Met een paar procedures wegens concurrentieverstoringen en prijsafspraken los je dit probleem niet op. Een eerlijke en tegelijkertijd sociale interne markt kan alleen functioneren met sterke en rechtvaardige regulering. Hier moet dringend iets aan worden gedaan. Het is bijvoorbeeld onacceptabel dat steeds meer diensten van algemeen belang op de vrije markt moeten concurreren.</p>
      <p sl="de">Het verslag zet de bakens uit voor het toekomstige mededingingsbeleid van de Commissie. De consumentenbescherming moet sterk worden verbeterd en de diensten van algemeen belang moeten uitgesloten worden van de mededingingsregels en de controle op kartels. Dit zijn zaken die dringend moeten worden opgepakt. Daarnaast hebben we een verdragsclausule voor gegarandeerde sociale vooruitgang nodig die op gelijke voet staat met de mededingingsregels in Europa.</p>
    </intervention>
    <intervention id="4-024-000" speaker_id="96958" name="William (The Earl of) DARTMOUTH" is_mep="True" mode="spoken" nationality="United Kingdom" birth_date="23-09-1949" p_group="Europe of Freedom and Direct Democracy Group" m_state="GB">
      <p sl="en">namens de EFD-Fractie . – Mijnheer de Voorzitter, het gebeurt niet vaak dat ik een goed woord overheb voor Gordon Brown, maar hij heeft snel, doortastend en effectief ingegrepen in de bankencrisis in het Verenigd Koninkrijk, al moet ik erbij zeggen dat deze grotendeels was verergerd door de rampzalige wijze waarop hij tien jaar lang de functie van minister van Financiën heeft vervuld.</p>
      <p sl="en">Hoe dan ook, de redding van de Britse bankensector nam meer tijd in beslag dan wellicht nodig was geweest, vanwege de gevolgen van het mededingingsbeleid van de EU. Mijn eminente collega, professor Tim Congdon, heeft hierover een pamflet geschreven. Deze kwesties moeten op nationaal niveau worden afgehandeld en niet op het niveau van de Commissie. De Commissie weet eenvoudig niet wat ze doet en moet zich hier niet mee bemoeien.</p>
      <p sl="en">In de laatste vijftien seconden van mijn spreektijd kan ik niet anders dan reageren op de wel bijzonder deprimerende interventie van de heer Lamberts, waarin hij het had over belastingconcurrentie. Dankzij belastingconcurrentie hebben we lagere belastingen. Waar de heer Lamberts voor pleitte, was een EU-breed begrotingsbeleid, wat zou leiden tot EU-breed hogere belastingen. Dat is wat het is en ik zou de heer Lamberts en zijn collega’s willen verzoeken de volgende keer het beestje bij de naam te noemen.</p>
    </intervention>
    <intervention id="4-025-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Dit is eerder een persoonlijke verklaring dan een 'blauwe kaart'-vraag. Mijnheer Lamberts, ik verzoek u het kort te houden. Kunt u uw collega binnen pakweg dertig seconden uw standpunt nader toelichten?</p>
    </intervention>
    <intervention id="4-026-000" speaker_id="96648" name="Philippe LAMBERTS" is_mep="True" mode="spoken" nationality="Belgium" birth_date="14-03-1963" birth_place="Bruxelles" m_state="BE">
      <p sl="en">Mijnheer de Voorzitter, Lord Dartmouth schildert de groenen af als pleitbezorgers van hoge belastingen omwille van hoge belastingen. Laat ik u, Lord Dartmouth, één heel simpele vraag stellen. Als diensten zoals onderwijs, gezondheid en veiligheid waarde hebben, dan moeten er neem ik aan manieren worden gevonden om deze te financieren, niet?</p>
    </intervention>
    <intervention id="4-027-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Nee, we gaan hierover geen debat beginnen.</p>
      <p sl="nl">Mijnheer Dartmouth, u kunt later in de wandelgang ingaan op de vraag van de heer Lamberts. De regels laten niet toe dat een vraag wordt beantwoord met een vraag.</p>
      <p sl="nl">U hebt vijftien seconden.</p>
    </intervention>
    <intervention id="4-028-000" speaker_id="96958" name="William (The Earl of) DARTMOUTH" is_mep="True" mode="spoken" nationality="United Kingdom" birth_date="23-09-1949" p_group="Europe of Freedom and Direct Democracy Group" m_state="GB">
      <p sl="en">… de persoon die de vraag gesteld heeft, heeft het recht om te reageren. U heeft nieuwe regels – uw eigen regels – bedacht als Voorzitter. U slaat de plank volledig mis, mijnheer.</p>
    </intervention>
    <intervention id="4-029-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Ja, ik roep inderdaad regels in het leven. We roepen voortdurend regels in het leven om vooruitgang te kunnen maken in het democratisch functioneren van deze Kamer. Dank u wel, dat u dit onderkent.</p>
    </intervention>
    <intervention id="4-030-000" speaker_id="4238" name="Hans-Peter MARTIN" is_mep="True" mode="spoken" nationality="Austria" birth_date="11-08-1957" birth_place="Bregenz" p_group="Non" m_state="AT">
      <p sl="de">Mijnheer de Voorzitter, om te beginnen wil ik u uitdrukkelijk prijzen voor het feit dat u dit soort dialogen toestaat. Het is alleen jammer dat de Earl of Dartmouth niet heeft begrepen dat u hem ook de tijd hebt gegeven om te antwoorden. Ik vind het heel positief als iemand met zo concrete voorstellen komt als de heer Lamberts en wij dan de kans krijgen om daar een levendig debat over te voeren, want zo bereiken we precies wat we in dit Parlement graag willen, namelijk een directere dialoog. Misschien geeft u hem straks nog even de kans hierop in te gaan.</p>
      <p sl="de">Ik wil inderdaad graag verdergaan waar de heer Lamberts was gestopt. Jawel, de banken moeten transparanter worden. De mensen beseffen nog steeds niet dat wij met deze steun naar aanleiding van de financiële crisis naar EU-standaarden eigenlijk iets onvoorstelbaars hebben gedaan. Zo zie je maar dat mededinging niet altijd zonder subsidies kan als het om hogere doelen gaat. Het bittere aan de hele kwestie is echter dat juist de banken die steun hebben ontvangen nu al weer winst boeken en ten dele weer tegen de gemeenschappelijke Europese belangen in handelen. Tot zover het onderwerp financiële markten.</p>
      <p sl="de">Ten tweede wil ik het hebben over geneesmiddelen – mijn stokpaardje. Het is zeer betreurenswaardig dat we nog steeds niet de vooruitgang hebben geboekt die eigenlijk al tientallen jaren mogelijk en nodig is. Als burgers in mijn eigen land, Oostenrijk, in Duitsland en in andere landen geneesmiddelen tegen dezelfde prijs zouden kunnen kopen als in andere EU-landen, zou dat een grote Europese meerwaarde zijn. Dit is het werk van kartels, van grote concerns. Mijns inziens heeft de Commissie de mogelijkheid en de plicht daar iets aan te doen.</p>
      <p sl="de">Het tweede aspect is dat van de vergunningen voor het in de handel brengen van geneesmiddelen. Er vinden nog steeds onnodige proeven plaats, zowel op proefdieren als op mensen. Veel werk wordt dubbel gedaan. In een Europese interne markt is dat eigenlijk een onderwerp uit de vorige eeuw. Ik vraag u nogmaals actie te ondernemen.</p>
    </intervention>
    <intervention id="4-031-000" speaker_id="28124" name="Gunnar HÖKMARK" is_mep="True" mode="spoken" nationality="Sweden" birth_date="19-09-1952" birth_place="Ystad" p_group="Group of the European People's Party (Christian Democrats)" m_state="SE">
      <p sl="en">Mijnheer de Voorzitter, onze ogen zijn op dit moment gericht op de topconferentie tussen China en de VS, omdat die twee economieën worden beschouwd als de twee grootste economieën van de wereld. We discussiëren erover wanneer China de grootste economie zal worden, maar die discussie is gebaseerd op een onjuiste aanname. We vergeten namelijk dat de Europese Unie de grootste economie is, maar dat China en de VS grotere markten hebben. De reden daarvoor is het gebrek aan concurrentie in de Europese Unie, zowel tussen landen als binnen bepaalde sectoren.</p>
      <p sl="en">Het is ons gebrek aan concurrentie waardoor China en VS, in plaats van de EU, zelfverzekerd aan de leiding gaan. Daarom is het belangrijk dat in het verslag over de mededinging in de toekomst ook nadrukkelijk aandacht wordt besteed aan wetgeving die al van kracht is maar niet ten uitvoer wordt gelegd, en ook aan het gebrek aan concurrentie in de Europese economie. We moeten dat doen op een aantal gebieden. Ook moeten we ervoor zorgen dat we, als we de leidende economie willen zijn, de meest concurrerende economie zijn.</p>
      <p sl="en">Laat ik u een geheim verklappen: we zullen nooit de meest concurrerende economie zijn als we geen concurrentie hebben. Staatssteun en voorschriften die obstakels vormen voor nieuwe marktdeelnemers beletten dat de Europese economie aan de leiding gaat. Daarom moeten we ervoor zorgen dat staatssteun altijd uitsluitend wordt verstrekt in uitzonderingsgevallen, wanneer er geen alternatieven zijn, of wanneer we de steun zo kunnen kanaliseren dat het algemeen belang ermee gediend is zonder dat de mededinging wordt verstoord.</p>
      <p sl="en">In zoveel mogelijk sectoren van de Europese economie ruimte kunnen bieden aan nieuwkomers – dat is waar we voor moeten zorgen. Het gaat er bij concurrentie niet om dat we anderen wegconcurreren. Het gaat erom mogelijk te maken dat grote ondernemingen fuseren en op het wereldtoneel steeds groter worden, en dat nieuwe ondernemingen zich openstellen voor innovatie. Hier is echt sprake van een leemte en het is de verantwoordelijkheid van de Commissie dat te laten zien, en actie te ondernemen zodat we gezamenlijk verder kunnen gaan en wij in de toekomst als de leidende economie worden beschouwd.</p>
    </intervention>
    <intervention id="4-032-000" speaker_id="28155" name="Edit HERCZOG" is_mep="True" mode="spoken" nationality="Hungary" birth_date="05-05-1961" birth_place="Budapest" p_group="Group of the Progressive Alliance of Socialists and Democrats in the European Parliament" m_state="HU">
      <p sl="en">Mijnheer de Voorzitter, het mededingingsbeleid is een hoeksteen van de Europese wetgeving. We zijn het ermee eens dat innovatie, creativiteit en beter-zijn per definitie marktvoordeel betekent. Wij vinden echter niet dat het pure feit dat iemand groter en sterker is, betere toegang tot informatie heeft en met name speciale connecties met de overheid heeft, tot marktvoordeel mag leiden. Wij zijn dan ook heel blij dat de Commissie er alert op is dat dat niet gebeurt.</p>
      <p sl="en">Ik zou nogmaals willen wijzen op een nieuw verschijnsel: het zijn niet zozeer de marktspelers als wel overheden die zo nu en dan de markt lijken te bespelen door vanuit concurrentieoogpunt bijzondere voordelen te verlenen aan enkele van hun favoriete ondernemingen. Dit is een uitermate onwenselijk verschijnsel, en het geld stroomt dan weer terug naar de partijkas.</p>
      <p sl="en">Ik zou de Commissie willen vragen deze richting in te slaan: laten we zorgen voor innovatie, creativiteit en middelgrote ondernemingen, maar laten we niet toestaan dat informatie of macht, hetzij economische of politieke, op welke wijze dan ook wordt misbruikt op deze terreinen.</p>
    </intervention>
    <intervention id="4-033-000" speaker_id="97137" name="Sylvie GOULARD" is_mep="True" mode="spoken" nationality="France" birth_date="06-12-1964" birth_place="Marseille" p_group="Group of the Alliance of Liberals and Democrats for Europe" m_state="FR">
      <p sl="fr">Mijnheer de Voorzitter, mijnheer de commissaris, het verslag van de heer Eppink is uitmuntend, maar ik ben een beetje bang – en dat ligt geenszins aan de rapporteur – dat we hier bezig zijn met voortdurend hetzelfde te herhalen. Het is alsof we water naar de zee dragen. Ik ben het ongetwijfeld eens met mevrouw in 't Veld en de heer Lamberts dat we de mededinging goed in de gaten moeten houden en moeten nadenken over wat er in de landbouwsector gebeurt, waar er heel weinig kopers maar heel veel producenten zijn, iets waar de Commissie zich nooit druk om heeft gemaakt, terwijl ze zich in de industriesector meteen op het koperskartel gestort zou hebben. Ook hebben we nieuwe regels nodig voor de internetsector.</p>
      <p sl="fr">Maar onze betrekkingen met de Commissie zijn buitengewoon saai. De Commissie stuurt ons een verslag waarin driekwart van de onderwerpen onder het tapijt wordt geveegd. Wij antwoorden beleefd dat het interessant is en dat er nog wat bij moet, en vervolgens verdwijnt het in een la.</p>
      <p sl="fr">Ik wilde dat vandaag gewoon even zeggen. Zoals de heer Hökmark al zei: de wereld verandert. Het is heel leuk en aardig om te zeggen dat staatssteun niet goed is, maar dat neemt niet weg dat de Chinezen, de Koreanen, de Amerikanen en anderen staatssteun verlenen. Ik ben daar niet voor. Ik ben geen typische protectionistische Française, ik zeg alleen maar: laten we onze ogen eens een beetje open doen en ophouden met dromen!</p>
    </intervention>
    <intervention id="4-034-000" speaker_id="96739" name="Reinhard BÜTIKOFER" is_mep="True" mode="spoken" nationality="Germany" birth_date="26-01-1953" birth_place="Mannheim" m_state="DE">
      <p sl="de">Mijnheer de Voorzitter, in aanbeveling 4 wordt van de Commissie verwacht dat zij in de toekomst verslag doet van de behandeling van aanbevelingen en een toelichting geeft als zij hiervan afwijkt. Ik vind dat een erg zinnig voorstel en wil dit concretiseren. Dit Parlement heeft het afgelopen jaar in het debat over dit onderwerp besloten dat het graag de aandacht wilde toespitsen op eerlijke en niet-discriminerende concurrentievoorwaarden voor kleine en middelgrote ondernemingen. De Commissie heeft daar toen niet op gereageerd. Deze aanbeveling wordt in de onderhavige ontwerpresolutie van collega Eppink herhaald.</p>
      <p sl="de">Ik wil graag van de Commissie weten of zij nu voornemens is – mochten wij hier vandaag voor de tweede keer toe besluiten – hier ook uitvoering aan te geven of ons op zijn minst te vertellen waarom zij op deze manier geen speciale aandacht kan besteden aan de wensen van kleine en middelgrote ondernemingen.</p>
      <p sl="de">Mijn tweede opmerking betreft de grondstoffensector. Ik ben blij dat dit verslag aandacht besteedt aan de ontbrekende transparantie in de grondstoffensector. Ook ben ik blij dat de speculatie met grondstoffen aan bod komt. Wel vind ik het jammer dat de aanbeveling van de Commissie industrie, onderzoek en energie niet in haar geheel is opgenomen. Volgens deze aanbeveling zouden wij ons niet alleen bezig moeten houden met de speculatie met landbouwgrondstoffen – zoals het Franse voorzitterschap momenteel doet – maar ook met de speculatie met metalen. Dat is mijns inziens zeker net zo belangrijk.</p>
    </intervention>
    <intervention id="4-035-000" speaker_id="96949" name="Vicky FORD" is_mep="True" mode="spoken" nationality="United Kingdom" birth_date="21-09-1967" birth_place="Omagh" p_group="European Conservatives and Reformists Group" m_state="GB">
      <p sl="en">Mijnheer de Voorzitter, ik wil mijn collega Derk Jan Eppink bedanken voor zijn uitstekende verslag, maar vooral ook een opmerking maken over de energiemarkt, die de Commissie dit jaar onder de loep gaat nemen.</p>
      <p sl="en">Zoals andere leden van het Parlement al hebben gezegd, kunnen de energievoorziening en de energieprijzen sterk variëren tussen de verschillende lidstaten. In de regio die ik vertegenwoordig, is bijna een kwart van de huishoudens niet aangesloten op de normale gasvoorziening en de overgrote meerderheid van die huishoudens is afhankelijk van huisbrandolie. In de ene maand tussen november en december zijn de prijzen op die markt met meer dan 50 procent gestegen. De consumenten zijn bezorgd (en hebben het erg koud) – ze maken zich zorgen over kartelprijzen, en er wordt beweerd dat daar sprake van is.</p>
      <p sl="en">Het is terecht dat hier eerst door de nationale toezichthouders naar wordt gekeken, maar ik hoor vergelijkbare geluiden uit andere EU-lidstaten. Mijn vraag aan de commissaris is dus: wanneer u dit jaar de energiemarkten onder de loep neemt, denkt u dan alstublieft aan de mensen die in zeer geïsoleerde plattelandsgebieden wonen.</p>
    </intervention>
    <intervention id="4-036-000" speaker_id="102886" name="Ildikó GÁLL-PELCZ" is_mep="True" mode="spoken" nationality="Hungary" birth_date="02-05-1962" birth_place="Szikszó" p_group="Group of the European People's Party (Christian Democrats)" m_state="HU">
      <p sl="hu">Mijnheer de Voorzitter, dames en heren, zoals wij gisteren hebben kunnen zien, zijn onder andere versterking van de interne markt en stimulering van de werkgelegenheid prioriteiten van het Hongaars voorzitterschap. Aangezien het voor de genoemde prioriteiten een fundamentele vereiste is dat het mededingingsbeleid van de EU wordt gebaseerd op gelijke concurrentievoorwaarden in alle sectoren, ben ik zeer verheugd over de opstelling van dit verslag. Echter, dames en heren, dit betreft een ver verleden. De tijden zijn intussen veranderd. Desondanks hecht ik belang aan de conclusies die in dit verslag worden getrokken en aan het feit dat het Europees Parlement – dus wij, de afgevaardigden – in de toekomst een actievere rol zal kunnen spelen in de vaststelling van het mededingingsbeleid. Hiervoor vraag ik echter om medewerking van de Commissie.</p>
      <p sl="hu">Ten eerste wil ik graag en acht ik het nodig dat het Parlement regelmatig informatie ontvangt over alle initiatieven die op dit gebied worden genomen. Ten tweede verzoek ik de Commissie, die de enige mededingingsautoriteit is met bevoegdheden in de gehele EU, om jaarlijks verslag uit te brengen aan het Parlement over de verwezenlijking van de door haar gedane aanbevelingen alsmede over de afwijkingen hiervan.</p>
      <p sl="hu">Ik acht het belangrijk – en sluit mij op dit punt aan bij de andere afgevaardigden – om het mededingingsbeleid niet verticaal te organiseren. Er is ook coördinatie nodig op alle functionele en regelgevende gebieden. Dit is echter de opdracht van de Commissie. Juist daarom is het noodzakelijk om het EU-beleid en de prioriteiten voor ondersteuning van groei en werkgelegenheid uit de EU-strategie 2020 op elkaar af te stemmen.</p>
      <p sl="hu">Tot slot wil ook ik het midden- en kleinbedrijf noemen, dat een noodzakelijke en onontkoombare rol speelt voor de groei van de gehele Europese economie en van vanzelfsprekend ook de werkgelegenheid. De mededingingsvoorwaarden moeten echter wel gelijk zijn. Het mededingingsbeleid moet hiervoor zorgen. Ik verzoek de Commissie, om extra aandacht te schenken aan het MKB en te zorgen voor rechtvaardige en niet discriminerende mededingingsvoorwaarden.</p>
    </intervention>
    <intervention id="4-037-000" speaker_id="2081" name="Peter SKINNER" is_mep="True" mode="spoken" nationality="United Kingdom" birth_date="01-06-1959" birth_place="Oxford" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Mijnheer de Voorzitter, laat ik allereerst de heer Eppink complimenteren met het gedetailleerde werk dat hij voor dit verslag heeft verricht. Hopelijk blijft hij een progressieve rol spelen op dit gebied.</p>
      <p sl="en">Dit verslag over de stand van zaken wat betreft het mededingingsbeleid 2009 valt toe te juichen. Er zijn echter nog steeds mededingingselementen in de EU die versterkt en verduidelijkt moeten worden. Ik zou meer samenwerking op dit terrein tussen de Commissie en het Europees Parlement willen aanmoedigen. Alleen op die manier zullen we het vertrouwen van het publiek in de genomen besluiten kunnen behouden. Verder is het noodzakelijk dat het Europees Parlement op de hoogte wordt gehouden van de maatregelen die de Commissie neemt, in het bijzonder wat betreft het beleid ten aanzien van kleine en middelgrote ondernemingen.</p>
      <p sl="en">Ik zie uit naar de verslagen en onderzoeken die in dit verslag onder de aandacht zijn gebracht – bij de laatste telling waren dat elf verslagen, zes onderzoeken op diverse gebieden en dan is er nog de dienst Overheidssteun, transparantie en fiscale steun van het DG Concurrentie die nieuw leven moet worden ingeblazen. Ik schaar mij met name nadrukkelijk achter het herhaalde verzoek tot opname van de grondslag voor de vaststelling van boetes, waarover we het al gehad hebben. Mijns inziens is dit absoluut van essentieel belang.</p>
      <p sl="en">Het was overigens zeer interessant om eerder in het debat te horen hoe de Earl of Dartmouth als aristocraat het woord voerde over het mededingingsbeleid. Zoals iedereen weet zijn aristocraten in het Verenigd Koninkrijk enorm gefocust op het concentreren van land. Misschien moeten we de mededingingsautoriteiten vragen daar eens naar te kijken en te onderzoeken hoe de aristocraten al deze tijd voor hun eigen grondbezit overal in de Europese Unie hebben gezorgd.</p>
    </intervention>
    <intervention id="4-038-000" speaker_id="96794" name="Sławomir NITRAS" is_mep="True" mode="spoken" nationality="Poland" birth_date="26-04-1973" birth_place="Połczyn Zdrój" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, met genoegen luister ik naar dit debat. Ik bedank de heer Eppink voor het verslag. Ik ken zijn benadering en kijk met bewondering naar dit verslag. Ik ben blij dat juist hij het heeft opgesteld. Ook luister ik met genoegen naar de toespraken van de andere afgevaardigden, maar er is iets dat ik kwijt wil. Wij concentreren ons hier op het werk van de Europese Commissie. We verwijten haar dat zij een zwakke positie inneemt, zwak beleid voert en het protectionisme niet bestrijdt. Onze grootste tegenstanders en ons grootste probleem – het feit dat de Europese economie niet concurrerend is, zoals de heer Hökmark heeft gezegd – zijn echter de lidstaten. Onder druk van de lidstaten kan de Europese Commissie meestal niet meer dan haar best doen om de vrije mededinging maximaal te beschermen.</p>
      <p sl="pl">Een aantal weken geleden hebben we in dit Parlement onder andere gesproken over speciale wetgeving voor de kolenmarkt. Toen hoorden we de afgevaardigden niet over vrije mededinging, maar zij eisten wel protectionistische regels, de mogelijkheid om, zoals dat werd genoemd, gesloten mijnen te subsidiëren, terwijl het eigenlijk ging om mijnen die helemaal niet gesloten zouden worden. Wij moeten daarom consequent zijn in ons werk. Helaas ontbreekt het daar in deze zaal regelmatig aan.</p>
      <p sl="pl">We hebben het over hulp aan de banksector. Ik ben bang dat de Commissie onder druk van de lidstaten deze hulp slechts heeft gesanctioneerd. Vandaag is het verslag over 2009 aan de orde. Ik denk – en hier ben ik het met de kritiek eens – dat een evaluatie ontbreekt van het resultaat van die steun, evenals een antwoord op de vraag of deze branche door die steun daadwerkelijk op stabiele wijze is hervormd. Mijnheer de commissaris, ik verwacht dat die elementen van de evaluatie van dit belangrijke beleid in het verslag worden opgenomen.</p>
      <p sl="pl">In dit verslag heeft u het ook over de bestrijding van protectionisme, onder andere in de autosector. Het is bijvoorbeeld gebeurd – ik kom uit Polen – dat de beste Fiatfabriek daar bijna is gesloten – er is een productiebeperking ingevoerd – en een deel van de productie is verplaatst naar Italië. Dat is een duidelijk voorbeeld van protectionisme en de Europese Commissie moet dit bestrijden.</p>
      <p sl="pl">Ik geef een ander voorbeeld. In 2009 zijn Poolse scheepswerven gesloten. Ik kom uit een scheepsbouwstad in Polen, maar het probleem is groter dan twee Poolse scheepswerven. Het probleem is dat het Europese mededingingsbeleid de scheepsbouwindustrie dwingt om op de wereldmarkt vooral de strijd aan te gaan met de zwaar gesubsidieerde scheepswerven van het Midden-Oosten. In feite zorgen we er met het mededingingsbeleid voor dat de scheepsbouwindustrie in Europa wordt opgedoekt, omdat die wordt gedwongen te concurreren met gesubsidieerde industrieën, terwijl wij ons juist zouden moeten inzetten voor behoud van de scheepsbouwindustrie in Europa. Dank u wel en ik bied mijn excuses aan voor het overschrijden van mijn spreektijd.</p>
    </intervention>
    <intervention id="4-039-000" speaker_id="96775" name="Lara COMI" is_mep="True" mode="spoken" nationality="Italy" birth_date="18-02-1983" birth_place="Garbagnate Milanese" p_group="Group of the European People's Party (Christian Democrats) - Vice" m_state="IT">
      <p sl="it">Mijnheer de Voorzitter, dames en heren, ik denk dat de ontwikkeling van een goed werkend mededingingsbeleid en de uitvoering daarvan met de juiste methoden een uiterst gevoelige en ingewikkelde taak is, vooral in crisistijd.</p>
      <p sl="it">Het is gevoelig omdat een te strikte toepassing het gevaar met zich meebrengt dat de impact ervan wordt aangetast en er grote gevolgen ontstaan op sociaal gebied en in de economische cyclus. Het is ingewikkeld omdat het niet zeker is dat de regels die worden aangenomen in zo’n gevoelige fase voor alle sectoren tegelijk op dezelfde wijze gelden. Het werk dat de Commissie op dit gebied heeft verricht, verdient dus alle lof, want naast haar rigoureuze werkwijze heeft zij de nodige flexibiliteit getoond met betrekking tot de economische omstandigheden. Het besluit om een evaluatie te maken van de ad hoc-instrumenten die op nationaal niveau zijn vastgesteld om uit de crisis te raken is namelijk niet alleen een teken van hoge professionaliteit, maar ook van een zeer fijnzinnige benadering.</p>
      <p sl="it">De Europese mededingingswetgeving heeft een zeer breed toepassingsgebied en is zeer gespecialiseerd. Ze maakt de Europese Unie wederom tot een lichtbaken voor de aangrenzende landen, vooral de minder ontwikkelde. Ze helpt te voorkomen dat er een verschil en een scheiding ontstaan tussen landen die de drijvende kracht vormen en landen die achteroplopen. Daarom is des te belangrijker dat dit lichtbaken op geen enkele wijze wordt verstoord. Naar mijn mening moet bijzondere aandacht worden geschonken aan de beoordeling van de verschillende scenario’s na de crisis die al in 2010 zullen ontstaan.</p>
      <p sl="it">Zeer waarschijnlijk betekent dit dat we opnieuw moeten kijken naar de reikwijdte van de structurele wijzigingen waar we rekening mee moeten houden, en dat we de situatie in de diverse sectoren en subsectoren moeten beoordelen. Verder is grote zorgvuldigheid geboden in een situatie met zo veel onzekerheid.</p>
      <p sl="it">Ik verzoek de Commissie daadwerkelijk de aandacht te vestigen op het midden- en kleinbedrijf en ook op de werkgelegenheid voor jongeren, die ook in dit geval de mededinging tot een Europese kwestie maakt.</p>
    </intervention>
    <intervention id="4-040-000" speaker_id="96682" name="Sari ESSAYAH" is_mep="True" mode="spoken" nationality="Finland" birth_date="21-02-1967" birth_place="Haukivuori" p_group="Group of the European People's Party (Christian Democrats)" m_state="FI">
      <p sl="en">Mijnheer de Voorzitter, ik vind het lovenswaardig dat in het verslag uitdrukkelijk melding wordt gemaakt van SEPA, de gemeenschappelijke eurobetalingsruimte. Keer op keer heeft dit Parlement aangedrongen op een snelle migratie van SEPA, en de redenen daarvoor zijn simpel. In haar effectbeoordeling haalt de Commissie een onderzoek aan waaruit naar voren kwam dat SEPA de economie van de EU over een periode van zes jaar een besparing van 300 miljard euro zou opleveren. Deze besparingen zijn te danken aan een toename van de concurrentie door middel van gemeenschappelijke normen en procedures. Dit zal ook tijd besparen en minder stress geven voor alle Europeanen die in andere landen betalingen moeten verrichten.</p>
      <p sl="en">Ik ben het ook nadrukkelijk met het verslag eens dat de economische steun die de overheid tijdens de economische crisis aan banken en andere ondernemingen heeft verleend de concurrentie heeft verstoord. Ik sluit mij aan bij de vele collega’s die hier vanmorgen een klemmend beroep op de Commissie hebben gedaan deze verstoringen te analyseren.</p>
      <p sl="en">Ik wil nog één opmerking maken over de noodzaak van gemeenschappelijke normen en procedures. Veel uitvindingen in de toekomst zullen gebaseerd zijn op informatie- en communicatietechnologieën. Er moet in de ICT-sector meer geconcurreerd worden, en dat kan worden gestimuleerd door in Europa meer gebruik te maken van opensourcecode. Ik verwacht dat Europa op die manier op dit essentiële gebied haar concurrentiekracht zal vergroten ten opzichte van de VS en andere grote economische gebieden, zoals de heer Hökmark eerder opmerkte.</p>
    </intervention>
    <intervention id="4-041-000" speaker_id="96781" name="Danuta JAZŁOWIECKA" is_mep="True" mode="spoken" nationality="Poland" birth_date="19-05-1957" birth_place="Opole" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, de opstellers van de hier besproken resolutie merken terecht op dat de economische crisis een bijzondere uitdaging was voor het EU-mededingingsbeleid. De nationale en politieke belangen wonnen regelmatig, niet alleen van de regels van de vrije markt maar ook van het gezonde verstand. De grote economische crisis waarvan de gevolgen nog steeds merkbaar zijn in de Europese landen, heeft in hoge mate het mededingingsbeleid in 2009 bepaald. Deze periode kenmerkte zich door de toepassing van mechanismen en instrumenten die ten doel hadden om bedreigde financiële instellingen en sommige grote ondernemingen te beschermen. Het in stand houden van de regels van de markteconomie was hieraan ondergeschikt. Dit had pijnlijke gevolgen voor kleine en middelgrote ondernemingen.</p>
      <p sl="pl">Zullen de maatregelen op de lange termijn het gewenste effect sorteren? De tijd zal het leren. We moeten de Commissie daarom oproepen tot het opstellen van geloofwaardige analysen die tonen welke invloed de steun heeft op de economie. Hierdoor kunnen we niet alleen de genomen maatregelen beoordelen, maar wordt het ook mogelijk om in de toekomst sneller en effectiever te reageren op vergelijkbare bedreigingen.</p>
    </intervention>
    <intervention id="4-042-000" speaker_id="96856" name="George Sabin CUTAȘ" is_mep="True" mode="spoken" nationality="Romania" birth_date="23-02-1968" birth_place="Bacău" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">Het mededingingsbeleid speelt een hoofdrol bij de waarborging van de concurrentiekracht van de Europese economie. De controle op staatssteun maakt hier integraal onderdeel van uit.</p>
      <p sl="ro">Tegelijkertijd heeft de Europese Commissie in de huidige crisis gezien dat er behoefte is om staatssteun toe te staan, met name voor de banksector, maar ook voor andere sectoren die in moeilijkheden zijn geraakt. De lidstaten hebben daarom aanzienlijke bedragen verstrekt in de vorm van garantieregelingen, herkapitalisatieregelingen en andere vormen van liquiditeitssteun voor de financiering van banken, met het doel om deze een financieringsbron en een verzekering tegen risico's te bieden.</p>
      <p sl="ro">De Europese Commissie moet de sector echter nauwlettend in de gaten houden en plannen voor herstructurering en regulering van financiële instellingen indienen, om te zorgen dat deze niet doorgaan met hun risicovolle gedrag dat de financiële stabiliteit van de Europese Unie in gevaar brengt. Anders zal de staatssteun slechts bijdragen aan de voortduring van de financiële moeilijkheden in de Europese Unie.</p>
    </intervention>
    <intervention id="4-043-000" speaker_id="96654" name="Jaroslav PAŠKA" is_mep="True" mode="spoken" nationality="Slovakia" birth_date="20-06-1954" birth_place="Banská Štiavnica" p_group="Europe of freedom and democracy Group - Vice" m_state="SK">
      <p sl="sk">Mijnheer de Voorzitter, het voorliggende verslag bewijst dat we op het gebied van de mededinging in de Europese Unie nog veel te verbeteren hebben.</p>
      <p sl="sk">Een goed voorbeeld daarvan is de landbouwproductie, waarin zowel de Europese Unie als de individuele lidstaten ingrijpen door middel van diverse subsidies en ondersteunende maatregelen en daardoor de markt ernstig verstoren. Vooral landbouwbedrijven in de nieuwe lidstaten hebben daaronder te lijden als gevolg van het incorrecte subsidiebeleid van de Europese Unie. Een ander gebied waar het mededingingsbeleid aanzienlijk moeten worden aangepast en verbeterd is het vervoer. Daarom vind ik het heel belangrijk om de voorstellen van de Commissie vervoer en toerisme aan te nemen, waarin nadrukkelijk wordt gewezen op de concurrentievervalsing ook tussen de verschillende vormen van vervoer.</p>
      <p sl="sk">In elk geval is het een goed en inspirerend verslag, en het is belangrijk om het ook effectief te gebruiken voor de verbetering van de mededinging in de Europese Unie.</p>
    </intervention>
    <intervention id="4-044-000" speaker_id="96652" name="Alajos MÉSZÁROS" is_mep="True" mode="spoken" nationality="Slovakia" birth_date="18-06-1952" birth_place="Bratislava" p_group="Group of the European People's Party (Christian Democrats)" m_state="SK">
      <p sl="hu">De situatie die is veroorzaakt door de economische en financiële crisis heeft een stempel gedrukt op de toonzetting van het verslag van de Commissie. Toch is het een goed verslag, zoals ook in de resolutie van het Parlement staat. Er zijn echter punten waarop het werk in de nabije toekomst kan worden verbeterd. Dit betreft in de eerste plaats preventie en de hiervoor benodigde voorlichting. Zonder samenwerking kunnen we niet herstellen van de crisis, en daarom is het zeer belangrijk dat de Commissie ons voortdurend informeert over de reeds behaalde resultaten. De naleving en handhaving van de Europese mededingingsregels is een van de sleutels tot een succesvolle interne markt. Wat het energiebeleid betreft, zijn er bijvoorbeeld nog grondstoffenmarkten die transparanter dienen te worden. Ook is er nog geen volledige concurrentie gerealiseerd in alle segmenten van de energiesector. Het tweede interne-marktpakket en het derde energiepakket dienen daarom met spoed te worden uitgevoerd. Ook is het de hoogste tijd om aan te dringen op een grondiger onderzoek naar de concurrentie in een andere sector, namelijk in die van de agro-industrie. Via onderzoek moeten wij zien te achterhalen welke grote importeurs en distributeurs de mededinging op de markt verstoren.</p>
    </intervention>
    <intervention id="4-045-000" speaker_id="96814" name="Elena BĂSESCU" is_mep="True" mode="spoken" nationality="Romania" birth_date="24-04-1980" birth_place="Constanţa" p_group="Group of the European People's Party (Christian Democrats)" m_state="RO">
      <p sl="ro">Ik wil graag het belang benadrukken van duidelijke mededingingsregels die gunstig en nuttig zijn voor KMO's. Deze zijn van bijzonder belang voor de hele Europese economie, afgezien van hun zeer groot innovatiepotentieel. Wat dit betreft ben ik van mening dat het aan te raden is om een hoofdstuk aan kleine ondernemingen te wijden, met de nadruk op eerlijke mededinging. Het mededingingsbeleid moet bijdragen aan de bevordering en handhaving van open normen en interoperabiliteit. Hierdoor kan voorkomen worden dat consumenten en klanten voor wat technologie betreft in de greep van marktdeelnemers komen.</p>
      <p sl="ro">Tot slot wil ik zeggen dat een succesvol mededingingsbeleid en een onbelemmerde werking van de interne markt randvoorwaarden zijn voor duurzame economische groei in de Europese Unie.</p>
    </intervention>
    <intervention id="4-046-000" speaker_id="28115" name="Mairead McGUINNESS" is_mep="True" mode="spoken" nationality="Ireland" birth_date="13-06-1959" birth_place="Drogheda" m_state="IE">
      <p sl="en">Mijnheer de Voorzitter, ik wil graag specifiek ingaan op paragraaf 90 van dit verslag, waarin wordt gesteld dat concurrentie in de landbouwproductie een voorwaarde is voor lagere prijzen voor de consumenten in Europese landen. Dat is voor een deel waar, maar ik vrees dat hier volledig wordt voorbijgegaan aan waar het eigenlijk om gaat. We debatteren met elkaar en in bepaalde fracties in dit Parlement over wat er gebeurt op de landbouwmarkten en waarom er geen eerlijke prijstransmissie plaatsvindt naar de uiteindelijke prijs die wij, als consumenten, betalen voor voedsel aan diegenen die het voedsel produceren.</p>
      <p sl="en">Dit is een zeer ernstig probleem in een tijd waarin we het landbouwbeleid hervormen, in de landbouwbegroting dreigen te snoeien en niet kijken naar de onvolkomenheden van deze markt. Het verslag zou daar dus veel meer over moeten zeggen. De Commissie wordt aangespoord toezicht te houden op de mededinging in de agro-industriële sector: ja, doet u dat alstublieft, en doe dat ook in de detailhandel, maar ga dan over tot actie en blijf niet alleen toezien! We zijn in dit Parlement heel goed in praten, maar met actie hebben we meer moeite.</p>
      <p sl="en">Ik heb nog één ander punt dat verband houdt met concurrentie. Ik dien namens kiezers klachten in bij de Commissie. De gewone burger krijgt geen gehoor bij de overheid, en ik zou dit aan de Commissie willen meegeven: er zijn bepaalde klachten die ik, als lid van het Parlement, niet heb …</p>
      <a text="(Spreekster wordt door de Voorzitter onderbroken)"/>
    </intervention>
    <intervention id="4-047-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Mevrouw McGuinness, dank u wel. Het kan misschien belangrijk zijn om bij toekomstige debatten van deze aard ook te luisteren naar het advies van de Commissie landbouw en plattelandsontwikkeling.</p>
    </intervention>
    <intervention id="4-048-000" speaker_id="23787" name="Czesław Adam SIEKIERSKI" is_mep="True" mode="spoken" nationality="Poland" birth_date="08-10-1952" birth_place="Stopnica" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, de interne markt moet vrij, efficiënt, dynamisch en innovatief zijn. Een passend mededingingsbeleid is het juiste instrument om dat doel te bereiken. Bij goed functionerende concurrentie op de markt van goederen en diensten kunnen we betere kwaliteit, lagere prijzen en grotere keuze voor consumenten garanderen. Het is goed dat we een jaarlijkse beoordeling van het mededingingsbeleid maken. Een dergelijke beoordeling achteraf is bijzonder leerzaam. Een effectief gebruik van het instrument van mededingingsbeleid heeft gezorgd voor verhoogde economische stabiliteit en afvlakking van de gevolgen van de economische crisis voor bedrijven en consumenten. De concurrentie op de markten voor geneesmiddelen en energie moet verbeterd worden. We mogen niet vergeten dat zowel een particulier monopolie als een staatsmonopolie de concurrentie in de weg staat. Het is de moeite waard hierbij te vermelden dat de veranderingen in het gemeenschappelijk landbouwbeleid ertoe hebben geleid dat de toeslagen en externe steun het concurrentievermogen niet langer beperken.</p>
    </intervention>
    <intervention id="4-049-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie. – Mijnheer de Voorzitter, de Commissie neemt nota van de oproep van het Parlement tot meer transparantie van, en dialoog en informatie over het mededingingsbeleid. We zullen u op de hoogte blijven houden van belangrijke beleidsbeslissingen in verband met de mededinging. Ook zullen we proberen uw verzoeken te behandelen in onze reactie op uw resolutie, hetzij in het volgende verslag over het mededingingsbeleid, hetzij op ad-hocbasis, zoals de heer Bütikofer en andere leden van dit Parlement hebben gevraagd.</p>
      <p sl="en">U heeft verzocht om sectoronderzoek in een aantal markten. De ervaring leert dat eerlijke en vastberaden handhaving van de wetgeving op zich al positieve effecten heeft op de mededinging binnen een sector. Sectoronderzoeken zijn niet altijd de beste manier om ervoor te zorgen dat onze regels in een bepaalde sector worden nageleefd. Ze vergen erg veel middelen en dienen uitsluitend te worden gebruikt wanneer de beleidsdoelstellingen van de Commissie een onderzoek noodzakelijk maken.</p>
      <p sl="en">Ik kan nogmaals bevestigen dat de tijdelijke, crisisgerelateerde staatssteunregelingen daadwerkelijk van tijdelijke aard zijn. Gezien de beperkte tijd die beschikbaar is, wil ik in telegramstijl ingaan op enkele van uw vragen.</p>
      <p sl="en">Ten eerste, wat betreft investeringen en de financiële sector: er is een raadpleging gaande over richtsnoeren voor reddings- en herstructureringssteun.</p>
      <p sl="en">Ten tweede, wat vervoer betreft: de Commissie bereidt een witboek voor over de toekomst van het vervoer, dat naar verwachting in maart 2011 zal worden aangenomen. Daarin zullen diverse voorstellen worden gedaan om de voltooiing van de interne markt voor het vervoer te versnellen.</p>
      <p sl="en">Ten derde, de diensten van algemeen economisch belang: de Commissie zal hierover in het eerste kwartaal van dit jaar verslag uitbrengen.</p>
      <p sl="en">Ten vierde, de digitale agenda: de Commissie is er het volledig mee eens dat het van belang is een werkelijk geïntegreerde digitale interne markt te bevorderen.</p>
      <p sl="en">Ten vijfde, kleine en middelgrote ondernemingen, ofwel KMO’s: om succesvol te kunnen zijn is het voor alle ondernemingen, of ze nu groot of klein zijn, van cruciaal belang dat ze onder gelijke concurrentievoorwaarden opereren. Om dat mogelijk te maken is het absoluut noodzakelijk dat de Commissie de mededingingsregels handhaaft. We hebben ook doelgerichte voorschriften voor staatssteun aan KMO’s, innovatie, onderzoek en ontwikkeling, en groene technologieën.</p>
      <p sl="en">In juni dit jaar zal vicevoorzitter Almunia u het verslag over het mededingingsbeleid 2010 voorleggen. In de tussentijd zal hij u op de hoogte houden van de onderwerpen die u hebt aangekaart, en met betrekking tot paragraaf 4 van het verslag van het Parlement zal aan de diensten van DG Concurrentie de opdracht gegeven worden u een meer gedetailleerd antwoord te geven.</p>
    </intervention>
    <intervention id="4-050-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">We sluiten af met het betoog van de rapporteur, de heer Eppink, aan wie wij, in navolging van het merendeel van zijn collega's die hem met zijn verslag hebben gecomplimenteerd, uiteraard onze felicitaties overbrengen.</p>
    </intervention>
    <intervention id="4-051-000" speaker_id="97133" name="Derk Jan EPPINK" is_mep="True" mode="spoken" role="rapporteur" nationality="Netherlands" birth_date="07-11-1958" m_state="NL">
      <p sl="en">Mijnheer de Voorzitter, ik wil de commissaris, die zijn collega vervangt, bedanken voor zijn aanwezigheid. Ik ben blij met het initiatief van de Commissie met betrekking tot collectief beroep; dat initiatief heeft al veel te lang op zich laten wachten. Collectief beroep wordt ook in het verslag genoemd, en ik denk dat het in het belang van de consumenten is – mits het duidelijk afgebakend wordt en er gedegen wetgeving voor gecreëerd wordt. Ik denk dat dit goed is. We zullen beginnen met het groenboek om de verschillende standpunten te inventariseren. Ik juich dit toe.</p>
      <p sl="en">In de banksector heerst een zeer bijzondere situatie: we hebben te maken met staatssteun in verschillende landen op verschillende niveaus en in verschillende stadia. In de banksector van sommige landen, zoals Spanje, zijn het vooral de regionale banken (cajas) die in moeilijkheden verkeren, en hier is het nodig dat de Europese Centrale Bank te hulp schiet om de banken overeind te houden – hoewel de ECB, zoals de heer Lamberts in 30 seconden duidelijk maakte, het risico loopt met veel probleemactiva te blijven zitten. Hierdoor zou de ECB een soort ‘probleembank’ worden, en dat moeten we niet hebben.</p>
      <p sl="en">In andere landen probeert de overheid zich los te maken van de banksector, en hier bestaat het gevaar van de zogeheten ‘bruidsschat’. Ik neem aan dat u niet kunt reageren op dit punt – dat is iets voor commissaris Almunia – maar het zou erg oneerlijk zijn tegenover andere banken, die geen staatssteun hebben ontvangen, als banken die gered zijn of overeind moesten worden gehouden opeens een bruidsschat kregen. Hier moeten we dus onderzoeken of er sprake is van gelijke concurrentievoorwaarden.</p>
      <p sl="en">Tot slot nog enkele woorden over de follow-up, want er zijn een paar opmerkingen gemaakt door mevrouw in ’t Veld, mevrouw Gáll en de heer Bütikofer die recht in de roos waren. We hebben vorig jaar een verslag gehad, we hebben dit jaar een verslag en waarschijnlijk zullen we volgend jaar een vergelijkbaar verslag hebben. Er verandert niets. Het doet een beetje denken aan een rooms-katholiek ritueel, waar dezelfde handelingen steeds maar weer herhaald worden. Mijns inziens moeten we eens goed kijken naar wat er wordt gedaan met de vragen die wij hebben gesteld, en ik stel voor dat de huidige en de vorige rapporteur contact opnemen met de commissaris en met de directeur-generaal van DG Concurrentie om te horen wat er gebeurt met ons verzoek.</p>
      <p sl="en">Wat we nodig hebben, is een verslag waaraan naar behoren uitvoering wordt gegeven in termen van informatievoorziening. Daarom stel ik voor dat er een behoorlijke follow-up komt – en ik ben ervan overtuigd dat mevrouw in ’t Veld mij daarin zal steunen – zodat we zien wat de Commissie doet.</p>
    </intervention>
    <intervention id="4-052-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Mijnheer Eppink, dank u wel. Ik ben er zeker van dat u de reactie van uw collega's hebt meegekregen en dat uw voorstel naar alle waarschijnlijkheid de nodige steun zal hebben.</p>
      <p sl="nl">Het debat is gesloten.</p>
      <p sl="nl">De stemming vindt vandaag, donderdag, plaats.</p>
    </intervention>
  </section>
  <section id="creitem4" title="4. Een duurzaam EU-beleid voor het hoge noorden (debat)">
    <intervention id="4-054-000" speaker_id="4346" name="Miguel Angel MARTÍNEZ MARTÍNEZ" is_mep="True" mode="spoken" nationality="Spain" birth_date="30-01-1940" birth_place="Madrid" p_group="Group of the Progressive Alliance of Socialists and Democrats in the European Parliament" m_state="ES">
      <p sl="nl">Aan de orde is het verslag (A7-0377/2010) van Michael Gahler, namens de Commissie buitenlandse zaken, over een duurzaam EU-beleid voor het hoge noorden [2009/2214(INI) ].</p>
    </intervention>
    <intervention id="4-055-000" speaker_id="2341" name="Michael GAHLER" is_mep="True" mode="spoken" role="rapporteur" nationality="Germany" birth_date="22-04-1960" birth_place="Frankfurt/Main" m_state="DE">
      <p sl="de">Mijnheer de Voorzitter, mijnheer de commissaris, waarde collega’s, geachte vertegenwoordigers van onze buren uit het hoge noorden die dit debat volgen, het verheugt mij u vandaag het resultaat te kunnen presenteren van de werkzaamheden die ik als rapporteur ruim een jaar lang heb verricht. Dit was een gezamenlijke taak waaraan de schaduwrapporteurs, de andere collega’s van het EU-Arctic Forum alsmede een groot aantal deskundigen en vertegenwoordigers, ook uit het Noordpoolgebied, hebben meegewerkt.</p>
      <p sl="de">We hebben een brede consensus weten te bereiken en zijn van mening dat we een duurzaam beleid ten aanzien van het hoge noorden hebben geformuleerd. In het verslag wordt de nieuwe status van de Arctische regio geanalyseerd en wordt beschreven hoe het EU-beleid ten aanzien van onze buren in het Noorden in de ogen van het Europees Parlement vorm moet worden gegeven. Ik denk hierbij vooral aan het aanbod om samen te werken met de landen en instellingen van onze noordelijke buren.</p>
      <p sl="de">We weten op welke vlakken we al met de Noordpoollanden op bi- en multilateraal niveau samenwerken. Afgezien van de Arctische kwesties werken we in de Europese Economische Ruimte en in het kader van Schengen al nauw samen met Noorwegen en IJsland. Bovendien neemt de EU al als ad-hocwaarnemer deel aan overleg van de Arctische Raad, maar ik wil duidelijk maken dat ik het zeer wenselijk acht dat de EU de status van permanente waarnemer krijgt. Dit vooral omdat bijna alle beleidsterreinen die voor deze regio relevant zijn op zijn minst gedeeltelijk gecommunautariseerd zijn. Dit aanbod tot samenwerking is ook zo geformuleerd omdat wij als EU niet op eigen houtje kunnen handelen in het Noordpoolgebied of iets op touw kunnen zetten. We zijn goeddeels afhankelijk van de bereidheid tot samenwerking van de landen rond de Noordpool.</p>
      <p sl="de">Ik heb in mijn verslag veel aandacht geschonken aan de menselijke dimensie. Op alle afzonderlijke beleidsterreinen waarop samenwerking mogelijk is, moeten alle betrokkenen voldoende rekening houden met de belangen van de bewoners van het Noordpoolgebied, zowel de oorspronkelijke bevolking in de landen waarvan de manier van leven en economische activiteiten als duurzaam kunnen worden bestempeld, als de overige inwoners van het gebied.</p>
      <p sl="de">Wij accepteren dat deze bewoners van het Noordpoolgebied hun gebied verder willen ontwikkelen, en niet de status quo willen vastleggen zoals in een nationaal park. Daarom proberen wij samen met onze partners de natuur en de natuurlijke leefomgeving bij ingrepen zoveel mogelijk te ontzien. De EU is voor Arctische landen een aantrekkelijke partner om mee samen te werken, omdat we vooroplopen op voor de toekomst veelbelovende beleidsterreinen – bijvoorbeeld op het gebied van milieubescherming en bij de strijd tegen klimaatverandering. Of de sterkste interne markt ter wereld een ambitieus milieubeleid voert of niet, maakt dus wel degelijk verschil voor deze regio.</p>
      <p sl="de">Het is ook aantrekkelijk om met de EU samen te werken omdat wij voor de hand liggende klanten zijn voor de grondstoffen in het Noordpoolgebied – niet alleen voor olie en gas, maar bijvoorbeeld ook voor zeldzame aardmetalen. We moeten hierbij een voorbeeld nemen aan succesvolle samenwerkingsverbanden zoals dat tussen Noorwegen en Rusland in het Shtokman-veld in de Barentszzee, waar de voorraden gezamenlijk worden gedolven met inachtneming van de hoogste Noorse milieunormen. Gezien de actuele ontwikkelingen hoop ik dat hetzelfde ook zal gelden voor de samenwerking tussen Rusland en BP in de Noordelijke IJszee, die vorige week is overeengekomen. In de toekomst kunnen onze aardobservatiesatellieten zowel op milieugebied als bij de ontsluiting van nieuwe zeeroutes, zoals de noordoostpassage, waardevolle steun bieden. Door deze samenwerking kunnen de scheepvaartroutes naar Oost-Azië bijvoorbeeld aanmerkelijk worden bekort. Voor de EU, die circa 40 procent van de mondiale handelsvloot vertegenwoordigt, is dat een belangrijke factor, vooral vanuit financieel oogpunt.</p>
      <p sl="de">Ons kaderprogramma voor onderzoek biedt waardevolle steun bij de verdere wetenschappelijke samenwerking tussen poolinstituten in onderzoekscentra in het Noordpoolgebied. Onze partners in het Noorden kennen de EU als competente samenwerkingspartner. We kunnen echter nog wel iets verbeteren aan de formulering, coördinatie en tenuitvoerlegging van ons beleid door de bevoegde instanties binnen de Commissie in het DG Maritieme zaken en visserij samen te voegen en iets soortgelijks op te zetten in de EDEO. Daarnaast zou een Arctisch informatiecentrum dat alle relevante informatie verzamelt en evalueert onze gegevensbasis verder verbeteren. Ook de ontwikkeling van een cofinancierings- en programmeringsmechanisme voor het Noordpoolgebied met de partners in het Noorden kan een instrument voor een betere en efficiëntere samenwerking bij onderzoek en ontwikkeling zijn.</p>
      <p sl="de">Ik ben ervan overtuigd dat we met dit beleidsontwerp betere richtsnoeren voor een omvattend en succesvol noordpoolbeleid van de EU hebben waar ook onze buren in het Noorden iets aan hebben.</p>
    </intervention>
    <intervention id="4-056-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie . – Mijnheer de Voorzitter, begin vorig jaar heeft vicevoorzitter/hoge vertegenwoordiger Ashton het initiatief genomen tot een debat over het Noordpoolgebied. Het plenair debat heeft ons in de gelegenheid gesteld uw standpunten te horen en een toelichting te geven op het belang dat wij hechten aan samenwerking inzake de Noordpool in het kader van de buitenlandse betrekkingen van de Europese Unie.</p>
      <p sl="en">We onderhouden op vele niveaus contacten met de Arctische regio. Ten eerste beschikken zowel de Unie als de lidstaten over een actief beleid voor onderzoek in de regio. Ten tweede voeren we een solide maritiem en milieubeleid. Ten derde richten wij onze diplomatieke activiteiten in de strijd tegen klimaatverandering op de fundamentele oorzaken van de veranderingen in het Arctisch gebied. En ten vierde blijven wij ons metterdaad inzetten voor inheemse volken overal ter wereld, met inbegrip van de inheemse volken in de Arctische regio.</p>
      <p sl="en">Onze dialoog met alle inheemse volken in het poolgebied is weliswaar voor verbetering vatbaar, maar in 2010 is een vruchtbaar en breder proces van interactie in gang gezet dat we de komende jaren zonder meer zullen voortzetten.</p>
      <p sl="en">Wanneer het gaat om toegang tot het Noordpoolgebied en de exploitatie van de hulpbronnen aldaar, moeten we onze reputatie waarmaken van verantwoordelijke gebruiker van grondstoffen en energiebronnen die de hoogste veiligheids- en milieunormen hanteert. Daarnaast zullen wij er vastberaden naar streven dat eerlijk wordt omgegaan met onze belangen, inclusief de belangen van onze ondernemingen.</p>
      <p sl="en">Het verheugt ons dat deze punten in het verslag van het Parlement over het beleid voor het hoge noorden aan de orde komen, en een aantal waardevolle voorstellen worden gedaan voor vervolgstappen in de toekomst. Dit verslag levert een belangrijke bijdrage aan de geleidelijke ontwikkeling van het EU-beleid voor de Arctische regio, en ik wil de heer Gahler bedanken voor zijn werk aan dit initiatiefverslag.</p>
      <p sl="en">Het initiatief valt in het bijzonder te prijzen omdat de rapporteur en verscheidene andere leden van het Parlement een boeiende dialoog met derde partijen en het maatschappelijk middenveld in het Noordpoolgebied mogelijk hebben gemaakt, waaraan wij actief hebben deelgenomen. De verschillende gezichtspunten zijn opgenomen in het definitieve verslag, waaruit blijkt dat de Europese Unie echt wil luisteren naar alle belanghebbende partijen in het Noordpoolgebied en met hen wil samenwerken.</p>
      <p sl="en">We staan nu aan het begin van een nieuwe fase in de ontwikkeling van het EU-beleid voor het hoge noorden. Het verslag van het Parlement zal, na de Commissiemededeling uit 2008 en de conclusies van de Raad uit 2009, de derde pijler gaan vormen van de basisarchitectuur van dat beleid. Deze drie teksten zijn onderling consistent en geven een verantwoord en positief signaal af aan de Arctische partnerlanden en de mensen die in de regio wonen. Wij streven naar een veiliger, duurzaam Noordpoolgebied. We eerbiedigen de internationale overeenkomsten en regelingen en werken graag mee aan de ontwikkeling en verbetering daarvan.</p>
      <p sl="en">Met name het poolgrensverdrag inzake de Barentszzee, dat vorig jaar is gesloten tussen Noorwegen en Rusland, is mijns inziens een ijkpunt voor vreedzame samenwerking op de lange termijn in het hele Noordpoolgebied.</p>
      <p sl="en">De Europese Unie zou graag een sterkere en efficiënte Arctische Raad zien, waarin essentiële besluiten over de toekomst van de regio worden genomen en uitgevoerd. We willen als permanente waarnemer deelnemen aan de Arctische Raad, zodat we onze gedegen ervaring op het gebied van internationale regionale samenwerking kunnen delen, en we zijn het Parlement bijzonder dankbaar dat het ons in dit streven steunt.</p>
      <p sl="en">Het verslag over het EU-beleid inzake het hoge noorden zal de Europese dienst voor extern optreden en de Commissie een krachtige stimulans geven in ons externe optreden ten aanzien van de Arctische regio. Het komt precies op het juiste moment en de standpunten en invalshoeken die het bevat komen mijns inziens goed van pas.</p>
      <p sl="en">Dit verslag van het Parlement zal ook een inspiratiebron vormen voor ons eigen voortgangsverslag over het EU-beleid voor het hoge noorden, dat wij op verzoek van de Raad later dit jaar zullen presenteren. Ons verslag zal gericht zijn aan beide instellingen, aan zowel de Raad als het Parlement, en we hopen dat het tot uw beider tevredenheid zal zijn.</p>
    </intervention>
    <intervention id="4-057-000" speaker_id="28617" name="Inese VAIDERE" is_mep="True" mode="spoken" nationality="Latvia" birth_date="03-09-1952" birth_place="Jelgavā" m_state="LV">
      <p sl="lv">namens de PPE-Fractie. – Mijnheer de Voorzitter, dames en heren, allereerst wil ik de heer Gahler bedanken voor zijn zorgvuldig opgesteld verslag. Ik ben oprecht blij dat het EU-beleid ten aanzien van het hoge noorden een van de gebieden is waarop de Europese Unie relatief vroegtijdig haar aandacht heeft gericht. Het Noordpoolgebied herbergt uitermate rijke hulpbronnen: ongeveer een kwart van alle niet onderzochte olie- en gasvoorraden en daarnaast een schat aan biogenetische hulpbronnen, visbestanden en mineralen. Bovendien biedt het gebied nieuwe mogelijkheden voor zeetransport. Door het smelten van de ijskap is er een vaarroute naar Azië vrijgekomen die ongeveer veertig procent korter is. Al met al biedt het Noordpoolgebied een indrukwekkend scala aan mogelijkheden, en daarom moet er verantwoordelijk en zuinig mee worden omgesprongen. Onverantwoorde exploitatie van hulpbronnen en ondoordachte vervoersstromen kunnen ernstige milieugevolgen hebben. Tegelijkertijd moeten we erkennen dat de rijkdommen van het Noordpoolgebied nieuwe mogelijkheden kunnen bieden voor het oplossen van niet alleen onze energieproblemen, maar ook onze problemen met betrekking tot grondstoffen en voedsel. De grootmachten van de wereld wedijveren met elkaar om het grootste aandeel in het beheer en de exploitatie van deze hulpbronnen te bemachtigen. In het Noordpoolgebied wonen ongeveer 3,7 miljoen mensen, die tientallen inheemse volkeren vertegenwoordigen, maar toch mag het gebied tot op zekere hoogte worden beschouwd als een gemeengoed van de wereld. Voorlopig hebben de Verenigde Naties aan nog geen enkel land privileges in het Noordpoolgebied toegekend, en hopelijk zullen ze dat in de toekomst ook niet doen. Dat is precies waarom we een verantwoordelijk beleid moeten voeren. De Europese Unie moet een specifieke, gecoördineerde strategie ontwikkelen voor alle gebieden die verband houden met het hoge noorden, en overeenstemming bereiken over de financiering en financieringsbronnen van dat beleid. Daarbij moet ook rekening worden gehouden met de klimaatverandering, het welzijn en de ontwikkeling van de lokale bevolking en de energiezekerheid. Om dat beleid uit te kunnen voeren is een status van permanente waarnemer in de Arctische Raad van belang. Hoewel wij geen directe zeegrenzen met het Noordpoolgebied hebben, kan de Europese Unie een voortrekkersrol spelen bij de verkenning van de hulpbronnen en nieuwe vaarroutes in de regio en bij de totstandbrenging van een strenge norm voor de milieuveiligheid. Dank u wel.</p>
    </intervention>
    <intervention id="4-058-000" speaker_id="96684" name="Liisa JAAKONSAARI" is_mep="True" mode="spoken" nationality="Finland" birth_date="02-09-1945" birth_place="Oulu" p_group="Group of the Progressive Alliance of Socialists and Democrats in the European Parliament" m_state="FI">
      <p sl="fi">namens de S&amp;D-Fractie. − Mijnheer de Voorzitter, allereerst wil ik de rapporteur, de heer Gahler, van harte bedanken voor zijn constructieve samenwerking. De beste erkenning hiervan kwam beslist van commissaris Füle, toen hij zei dat dit verslag de derde pijler van het Arctisch beleid van de Europese Unie wordt.</p>
      <p sl="fi">Het is helemaal niet vreemd dat het Arctisch beleid een centrale rol in het internationale beleid gaat spelen, want, net als de afgevaardigde voor mij al zei, bevindt zich in het Arctisch gebied een derde van de nog onontdekte natuurlijke hulpbronnen ter wereld: mineralen, gas en olie. Klimaatverandering en de strijd om deze natuurlijke hulpbronnen houden met elkaar verband, maar de echte motor achter deze trend is duidelijk de mondiale economie. Gelukkig zijn de ontwikkelingen in het Arctisch gebied stabiel en gebaseerd op de wil om samen te werken.</p>
      <p sl="fi">In de toekomst zal het Arctisch beleid een test zijn om te zien of wij samen voor meer stabiliteit kunnen zorgen of dat wij nieuwe conflicten veroorzaken. Een verantwoord en voorzichtig gebruik van natuurlijke hulpbronnen is van belang om een “goudkoorts” en rampen zoals in de Golf van Mexico te voorkomen.</p>
      <p sl="fi">Het is belangrijk dat wij een evenwichtig verslag hebben en de boodschap afgeven dat de Arctische Raad moet worden versterkt en dat de Europese Unie daar nauwer bij betrokken zal zijn als waarnemer. Wij moeten ons er echter niet opdringen, maar diplomatiek te werk gaan, onderhandelen, nauw samenwerken op politiek gebied en bovendien vooroplopen bij het beoordelen van milieueffecten. Het is naar mijn mening zeer goed dat in het verslag het belang wordt genoemd van een Arctisch informatiecentrum en dat de Universiteit van Lapland in Rovaniemi, Finland, daarvoor een geschikte plaats is.</p>
    </intervention>
    <intervention id="4-059-000" speaker_id="28314" name="Anneli JÄÄTTEENMÄKI" is_mep="True" mode="spoken" nationality="Finland" birth_date="11-02-1955" birth_place="Lapua" p_group="Group of the Alliance of Liberals and Democrats for Europe" m_state="FI">
      <p sl="fi">namens de ALDE-Fractie. − Mijnheer de Voorzitter, ik wil mijn hartelijke dank uitspreken aan de rapporteur, de heer Gahler, en aan alle schaduwrapporteurs. Naar onze mening hebben wij uitstekend samengewerkt en het is belangrijk dat het initiatiefverslag wordt aangenomen en dat er een voorstel wordt gedaan dat op het verslag is gebaseerd.</p>
      <p sl="fi">In het verslag wordt sterk gepleit voor grote toekomstige investeringen om de mensen in de Arctische regio in staat te stellen daar te overleven en investeringen in de leef- en arbeidsomstandigheden, het vervoer en het milieu. Het standpunt in het verslag ten aanzien van de noodzaak de positie van de inheemse volken, vooral de Saami, te erkennen, vind ik ook heel belangrijk. De Saami zijn het enige inheemse volk van de Europese Unie, en de Europese Unie, oftewel de Commissie, het Parlement en de Raad, moet op voet van gelijkheid met hen samenwerken.</p>
      <p sl="fi">In het verslag wordt ook de status van de Arctische Raad erkend en commissaris Füle zei dat de Europese Unie bereid is die te versterken. Ik was echter een beetje teleurgesteld over het feit dat de samenwerking in de Arctische Raad volgens commissaris Füle geleidelijk vooruitgaat. De Europese Unie moet natuurlijk voortvarend te werk gaan, investeren en de wil tonen om de samenwerking in het Arctisch gebied te verbeteren, maar die ontwikkeling mag zich niet geleidelijk, min of meer in de marge, voltrekken, maar moet een prioriteit zijn.</p>
      <p sl="fi">Tot slot wil ik zeggen dat ik ook blij ben dat er wordt geïnvesteerd in onderzoek in het Arctisch gebied en dat in het verslag de Universiteit van Lapland wordt genoemd als mogelijke vestigingsplaats. De Universiteit van Lapland verdient erkenning voor het feit dat zij de enige universiteit, de enige instelling is die zich echt heeft ingezet voor de oprichting van een dergelijk centrum en daar veel tijd en moeite aan heeft besteed.</p>
    </intervention>
    <intervention id="4-060-000" speaker_id="97136" name="Indrek TARAND" is_mep="True" mode="spoken" nationality="Estonia" birth_date="03-02-1964" birth_place="Tallinn" p_group="Group of the Greens/European Free Alliance" m_state="EE">
      <p sl="en">namens de Verts/ALE-Fractie. – Mijnheer de Voorzitter, allereerst zou ik mijn dank willen betuigen en mijn oprechte felicitaties en complimenten willen overbrengen aan de rapporteur en schaduwrapporteurs voor hun goede samenwerking en hun inzicht. Daarnaast zou ik mijn collega’s van de groenen willen bedanken voor hun samenwerking en bijdrage.</p>
      <p sl="en">Eindelijk kunnen wij dan zeggen dat er een fatsoenlijk document op tafel ligt, op basis waarvan wij als Europese Unie op een vrij redelijke manier verder kunnen, rekening houdende met de belangen van alle betrokkenen. Al denken wij als groenen terecht dat wij veel radicaler hadden moeten zijn, toch zijn wij blij dat in dit verslag rekening wordt gehouden met onze zorgen en bezwaren, zoals de voorstellen die wij aan de rapporteur hebben gedaan met betrekking tot het feit dat uit wetenschappelijke gegevens duidelijk blijkt dat het Arctische ecosysteem momenteel ingrijpende klimaatgerelateerde veranderingen ondergaat en dat deze situatie wetenschappelijk gefundeerde voorzorgsmaatregelen vereist ten aanzien van alle toekomstige ontwikkelingen van het Noordpoolgebied.</p>
      <p sl="en">Daarom ook hebben wij gevraagd om nader wetenschappelijk onderzoek, in het kader van een te sluiten multilaterale overeenkomst, teneinde de opvattingen en de besluitvorming over het Arctische ecosysteem van informatie te voorzien alvorens grote ontwikkelingen worden ingezet. Wij danken de overige fracties dat zij dit hebben geaccepteerd. Dit is een voorbeeld van hoe dingen voor onze zeer uiteenlopende achterban toch in een gelijkgestemde vorm kunnen worden gegoten. Er zijn hier weliswaar sceptici die van oordeel zijn dat wij geen aandacht hoeven te besteden aan het Noordpoolgebied, maar wij moeten dat wel, zeker nu IJsland waarschijnlijk de 28ste lidstaat van de EU wordt.</p>
      <p sl="en">Het Noordpoolgebied is ‘cool’. Dit is niet vanwege de klimaatverandering en de daaruit voortvloeiende opwarming van het normaal zo koude hoge noorden. Het Noordpoolgebied is ook ‘cool’ omdat er lucratieve mogelijkheden verschijnen aan de horizon, ook al gaan zij gepaard met zeer complexe en moeilijke problemen. Daarom vind ik ook dat politici die deze problemen willen aanpakken op een verantwoorde en politiek genuanceerde manier, ‘coole’ politici zijn, net als eenieder van ons die vandaag vóór het verslag van de heer Gahler stemt.</p>
    </intervention>
    <intervention id="4-061-000" speaker_id="28358" name="Konrad SZYMAŃSKI" is_mep="True" mode="spoken" nationality="Poland" birth_date="06-12-1969" birth_place="Kalisz" p_group="European Conservatives and Reformists Group" m_state="PL">
      <p sl="pl">namens de ECR-fractie . – Mijnheer de Voorzitter, het staat vast dat de Noordpool verandert. De meest voor de hand liggende consequentie van die veranderingen is de mogelijkheid om nieuwe vervoers- en handelsroutes uit te zetten. Daarnaast tekenen zich ook mogelijkheden af voor exploitatie van natuurlijke hulpbronnen en olie- en gaswinning. De reactie van de wereld hierop is chaotisch. Enerzijds hebben we het bijzonder constructieve Russisch-Noorse verdrag over de grens van de Barentszzee, anderzijds zien we, ook van de kant van Rusland, pogingen om een beleid van voldongen feiten te voeren. Ik denk dat hierin voor de Europese Unie en de internationale gemeenschap een belangrijke rol is weggelegd. Dit hebben we tijdens het werk aan het verslag aangemoedigd en het is daarin goed tot uitdrukking gekomen. Een tweede kwestie waarvoor wij aandacht hebben gevraagd, is de noodzaak om gelijke, niet-discriminerende toegang tot de vervoersroutes te waarborgen. Regulatieve noch financiële overwegingen mogen gelijke toegang tot de vervoersroutes belemmeren. Dat is allemaal goed verwoord in het verslag. Bij de stemming zullen wij het dan ook met genoegen ondersteunen.</p>
    </intervention>
    <intervention id="4-062-000" speaker_id="96854" name="Sabine LÖSING" is_mep="True" mode="spoken" nationality="Germany" birth_date="30-11-1955" birth_place="Göttingen" p_group="Confederal Group of the European United Left - Nordic Green Left" m_state="DE">
      <p sl="de">namens de GUE/NGL-Fractie . – Mijnheer de Voorzitter, mijn dank aan de heer Gahler voor zijn verslag. Het wordt duidelijk, en is ook hier weer duidelijk geworden, dat er veel interesse is voor de natuurlijke hulpbronnen in het Noordpoolgebied. Als gevolg van de klimaatverandering kunnen onder andere olie en gas in de regio steeds gemakkelijker worden gewonnen. Het beter gebruikmaken van scheepvaartroutes is al ter sprake gekomen.</p>
      <p sl="de">Milieuvervuiling in de regio is het logische gevolg. De industriële ontwikkeling, met name door de winning van olie en gas, de uitbreiding van de commerciële visvangst, de toename van het scheepvaartverkeer – dit alles zal onvermijdelijk tot een verstoring en misschien zelfs vernietiging van dit uiterst kwetsbare ecosysteem leiden, met alle catastrofale gevolgen van dien.</p>
      <p sl="de">Helaas bevat het verslag geen effectieve strategieën tegen deze gevaren, maar blijft het redelijk op de vlakte. De EU is niet de enige die de toegenomen geostrategische betekenis van het Noordpoolgebied erkent, maar daarover wordt hier niet gerept. De landen rond de Noordpool Rusland en de NAVO-landen de VS, Canada, Denemarken en Noorwegen zijn al begonnen met de militarisering van het Noordpoolgebied om hun belangen daar te beschermen.</p>
      <p sl="de">De klimaatverandering is de oorzaak van deze situatie in het Noordpoolgebied. We moeten voorkomen dat dit proces zich voortzet, met alle catastrofale gevolgen van dien. Dit kan alleen worden bereikt als we snel overstappen op hernieuwbare energie. De onderhavige strategie gaat echter een geheel andere kant op.</p>
      <p sl="de">Wij als Confederale Fractie Europees Unitair Links/Noords Groen Links vragen dat het Noordpoolgebied niet de volgende geopolitieke hotspot wordt. Net als veel milieuorganisaties vragen wij om een moratorium op nieuwe projecten voor oliewinning in de regio. We moeten een verdrag sluiten dat – net als het Antarctica-verdrag – de winning van bodemschatten in de regio verbiedt. Niet in de laatste plaats roepen wij op tot de onmiddellijke demilitarisering van de regio en daarmee tot het uitroepen van het Noordpoolgebied tot gedemilitariseerde zone.</p>
      <p sl="de">Aangezien mijn fractie en ik niet akkoord kunnen gaan met het gepresenteerde initiatiefverslag, heeft de GUE/NGL-Fractie een alternatief verslag ingediend.</p>
      <a text="(Spreekster verklaart zich bereid een ´blauwe kaart´-vraag krachtens artikel 149, lid 8 van het Reglement te beantwoorden)"/>
    </intervention>
    <intervention id="4-063-000" speaker_id="96684" name="Liisa JAAKONSAARI" is_mep="True" mode="spoken" nationality="Finland" birth_date="02-09-1945" birth_place="Oulu" p_group="Group of the Progressive Alliance of Socialists and Democrats in the European Parliament" m_state="FI">
      <p sl="fi">Mijnheer de Voorzitter, ik wil vragen hoe volgens de vertegenwoordigster van de Confederale Fractie Europees Unitair Links/Noords Groen Links een soort moratorium kan worden bereikt, als geen van de actoren of landen in de regio dat wil. Wat zouden de inheemse volken ervan vinden als de Europese Unie hen van bovenaf gaat zeggen wat zij moeten doen? Het Parlement heeft al een zonde begaan, toen het namelijk de verkoop van producten gemaakt van zeehonden verbood, wat de inheemse volken heeft geïrriteerd. Waarom moeten wij voor nog meer irritatie zorgen? Nu hebben wij behoefte aan diplomatie en samenwerking.</p>
    </intervention>
    <intervention id="4-064-000" speaker_id="96854" name="Sabine LÖSING" is_mep="True" mode="spoken" nationality="Germany" birth_date="30-11-1955" birth_place="Göttingen" p_group="Confederal Group of the European United Left - Nordic Green Left" m_state="DE">
      <p sl="de">Mijnheer de Voorzitter, ik ben daar geen voorstander van, en we kunnen dat ook helemaal niet van boven verordonneren. De vraag blijft toch: met wie is gepraat? Met welke landen? Met welke inheemse volkeren? Is gepraat met de mensen die mogelijk van de situatie profiteren, of met hen die misschien hun broodwinning kwijtraken? Ik vind dat we de dialoog moeten voortzetten. De tot nu toe gevoerde gesprekken volstaan niet. We moeten proberen deze dialoog zeer breed te voeren, met grotere delen van de maatschappij, maar met name met de inheemse bevolking, indien dit mogelijk is.</p>
    </intervention>
    <intervention id="4-065-000" speaker_id="4507" name="Bas BELDER" is_mep="True" mode="spoken" nationality="Netherlands" birth_date="25-10-1946" birth_place="Ridderkerk" p_group="European Conservatives and Reformists Group" m_state="NL">
      <p sl="nl">namens de EFD-Fractie . – Mijnheer de Voorzitter, allereerst wil ik mijn grote waardering uitspreken voor het gedegen werk van rapporteur Gahler.</p>
      <p sl="nl">Mijnheer de Voorzitter, het Noordpoolgebied is van strategisch belang zeker nu de opwarming van de Arctische regio de weg lijkt te openen voor transport en grondstofwinning aldaar. Het is ook een gebied waar het milieu erg kwetsbaar is, vooral dankzij de vervuiling vanuit Europa, Noord-Amerika, Rusland en China. Een complicerende factor is dat nationale aanspraken op het Noordpoolgebied niet altijd even helder zijn, al heeft de EU tot aan IJslands toetreding geen Arctische kustlijn, de EU kent wel Arctische lidstaten.</p>
      <p sl="nl">Ik steun dan ook een EU-strategie voor het hoge noorden om zo consistent voor de dag te komen richting andere grootmachten, met name Rusland dat duidelijk uit is op economische uitbuiting van het gebied. Mochten de economische activiteiten de komende jaren gaan intensiveren, dan is het zaak om een juist evenwicht tot stand te brengen tussen milieu en economie en daarbij de lokale bevolking te betrekken. Een waarnemersstatus voor de EU bij de Arctische Raad zou een goede stap in de juiste richting zijn.</p>
    </intervention>
    <intervention id="4-066-000" speaker_id="28255" name="Andreas MÖLZER" is_mep="True" mode="spoken" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">Mijnheer de Voorzitter, bodemschatten in onafzienbare hoeveelheden zorgen ervoor dat het Noordpoolgebied zoals bekend een fel omstreden gebied is. Er zouden alleen al 90 miljard vaten olie onder de ijskap liggen. Als nu uitgerekend British Petrol , dat vorig jaar de olieramp in de Golf van Mexico heeft veroorzaakt, in dit kwetsbare natuurgebied, waar veel extremere omstandigheden heersen dan in de Golf, toegang krijgt tot de Arctische voorraden, bekruipt mij een zeker onbehagen.</p>
      <p sl="de">Tenslotte vormt het Noordpoolgebied nu al het mondiale eindstation voor kwikemissies. Toch is gezien de wereldwijde honger naar energie alleen al de gedachte aan het afzien van Arctische olievoorraden hoogstwaarschijnlijk onrealistisch. Het valt te hopen dat de Europese Unie in het kader van de Arctische Raad voor betere veiligheidsmaatregelen zorgt om de Arctische fauna te behoeden voor het vreselijke lot dat de fauna in de Golf van Mexico tijdens de laatste olieramp was beschoren.</p>
      <p sl="de">Bovendien is het Noordpoolgebied in de ogen van de EU vooral ook van essentieel belang voor de ontwikkeling van nieuwe mondiale handelsroutes. Als er daadwerkelijk een nieuwe scheepvaartroute tussen Europa, Azië en Noord-Amerika bevaarbaar wordt, zou dat bijvoorbeeld in één klap de piraten in Somalië hun inkomstenbron ontnemen, en zou de EU door het wegvallen van haar missie ‘Atalanta’ een hele hoop geld besparen, in elk geval zolang de autochtone bevolking, de Inuit, niet haar toevlucht zoekt tot soortgelijke vertwijfelde acties of piraterij wanneer zij haar broodwinning verliest. Dit punt speelt zowel bij de routeplanning als bij de oliewinning.</p>
    </intervention>
    <intervention id="4-067-000" speaker_id="96774" name="Jarosław WAŁĘSA" is_mep="True" mode="spoken" nationality="Poland" birth_date="13-09-1976" birth_place="Gdańsk" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, ook ik bedank natuurlijk de heer Gahler voor zijn bijzonder goede ontwerpresolutie en de vruchtbare samenwerking.</p>
      <p sl="pl">Tijdens het werk aan dit verslag was het belangrijkste aspect voor mij de versterking van de betekenis van onderzoek en monitoring van de milieuveranderingen, omdat die cruciaal zijn voor het nemen van politieke en economische besluiten. Het lijkt erop dat de Europese Unie vooral geïnteresseerd is in economische onderwerpen als visserij, transport en natuurlijke hulpbronnen. Dat is jammer, want het staat buiten kijf dat de wetenschap beoordeling van de invloed van economische veranderingen op het milieu in deze regio mogelijk maakt. De gevolgen hiervan zijn aanzienlijk groter dan in andere regio's. Alleen specialisten zijn in staat om te beoordelen om welke invloed het gaat.</p>
      <p sl="pl">Helaas wordt de openheid van het onderzoek in het Noordpoolgebied steeds verder beperkt door de landen die toegang hebben tot de Noordelijke IJszee. Zelfs in gebieden die vallen onder internationale verdragen zijn de laatste twee à drie jaar aanzienlijke beperkingen van de vrijheid van handelen en onderzoek ingesteld, vaak onder het mom van milieubescherming. De klimaatprocessen en oceanische processen in het Noordpoolgebied oefenen grote invloed uit op de klimaat- en milieuverandering. Vrijheid van onderzoek is daarom cruciaal, niet alleen om te kunnen begrijpen wat daar gebeurt, maar vooral ook wat er bij ons gebeurt. Bovendien geven onderzoeken naar deze problemen die al zijn uitgevoerd door wetenschappers uit landen buiten het Noordpoolgebied en het hierin geïnvesteerde geld ons recht van spreken over dit gebied.</p>
    </intervention>
    <intervention id="4-068-000" speaker_id="4544" name="Diana WALLIS" is_mep="True" mode="spoken" nationality="United Kingdom" birth_date="28-06-1954" birth_place="Hitchin" p_group="Group of the Alliance of Liberals and Democrats for Europe" m_state="GB">
      <p sl="en">Mijnheer de Voorzitter, ik zou de heer Gahler willen bedanken voor zijn zeer zorgvuldige en gedetailleerde verslag, en vooral ook voor zijn bereidheid compromissen te sluiten. Ik ben echter bang dat wij een spreekwoordelijke kapstok hebben opgericht, die wij vervolgens vol hebben gehangen met al onze wensen, en dan met name wensen die het voornaamste politieke punt verdoezelen.</p>
      <p sl="en">De eerdere debatten die wij in het Parlement over het Noordpoolgebied hebben gevoerd, hebben daadwerkelijk geleid tot een mededeling van de Commissie. Wij hebben op een coherente manier duidelijk vastgehouden aan de bescherming van het kwetsbare Arctische milieu, aan de bescherming van deze laatste wilde natuur, die nu een ecologische breekpunt lijkt te worden.</p>
      <p sl="en">Er lijkt in ons denken echter een subtiele verschuiving – een soort van onderstroom – plaats te vinden in de richting van veiligheid: veiligheid van de energievoorziening en veiligheid van het gebruik van de natuurlijke bronnen. Dit wordt ook bevestigd door de overeenkomst van dit weekend tussen Rosneft en BP – het BP van Deepwater.</p>
      <p sl="en">Zoals de Commissie en overige analisten voortdurend hebben gezegd, bestaan er vele, vele gaten in de regelgeving ten aanzien van het Noordpoolgebied. De ecologische voetafdruk van de EU is daar echter niet beperkt.</p>
      <p sl="en">De regelgeving is echter gefragmenteerd en weinig gericht. Het veld ligt open voor multinationals. Het zou beter moeten. En wij hebben ook al vaker gezegd dat het beter moet. Wij willen een meer samenhangende aanpak. Ik vraag mij af wat er nu echt veranderd is, en ik denk dat onze burgers zich dat eveneens zullen afvragen.</p>
    </intervention>
    <intervention id="4-069-000" speaker_id="4546" name="Struan STEVENSON" is_mep="True" mode="spoken" nationality="United Kingdom" birth_date="04-04-1948" birth_place="Ballantrae " p_group="European Conservatives and Reformists Group" m_state="GB">
      <p sl="en">Mijnheer de Voorzitter, ook ik feliciteer Michael Gahler met zijn uitgebalanceerde en uitstekende verslag. Ondanks de zeer complexe aard van het milieu in het Noordpoolgebied hebben de stijgende olieprijzen de internationale interesse in het boren naar olie in dat gebied aangewakkerd. We weten allemaal dat de eerste olie is aangeboord in 1968 in Prudhoe Bay aan de noordkust van Alaska, maar er kunnen nog vele delen van het Noordpoolgebied worden onderzocht.</p>
      <p sl="en">In een Amerikaans geologisch onderzoek uit 2008 wordt geschat dat er in de gebieden ten noorden van de poolcirkel ongeveer 90 miljard vaten onontdekte olie – technisch winbare olie – en ook nog eens 44 miljard vaten onontdekte aardgascondensaten aanwezig zijn. Dit komt ongeveer neer op 13 à 20 procent van alle onontdekte olie ter wereld. Overbodig te zeggen dat het winnen van een dergelijke hoeveelheid olie een drastisch effect zal hebben op het Noordpoolgebied, en op mondiale schaal zou kunnen leiden tot milieurampen. Daarom denk ik dat wij ons moeten afvragen of het wel verstandig is om een dergelijke koers in te zetten in een tijd dat wij juist vastberaden zijn onze afhankelijkheid van fossiele brandstoffen op te heffen en uiteindelijk te komen tot een koolstofarme samenleving.</p>
    </intervention>
    <intervention id="4-070-000" speaker_id="37676" name="Søren Bo SØNDERGAARD" is_mep="True" mode="spoken" nationality="Denmark" birth_date="16-08-1955" birth_place="Kyndby" p_group="Confederal Group of the European United Left - Nordic Green Left" m_state="DK">
      <p sl="da">Mijnheer de Voorzitter, wanneer ik de mededeling van de Commissie over het Noordpoolgebied lees, moet ik om de een of andere reden denken aan een kat die zich de bek aflikt bij het zien van een schaaltje room. Door de opwarming van de aarde en het smelten van het ijs op de Noordpool worden inderdaad nieuwe mogelijkheden gecreëerd: natuurlijke hulpbronnen, olie, vis, scheepsvervoer, enzovoort. Dat hebben we allemaal gehoord. Ik vind het echter belangrijk dat de EU zich niet te veel laat meeslepen, aangezien de EU geen kustlijn langs de Noordelijke IJszee heeft. Op mij als Deen komt het een beetje pathetisch over wanneer Denemarken wordt gebruikt als een van de bewijzen voor de banden van de EU met het Noordpoolgebied. In feite is de enige verbinding van Denemarken met het Noordpoolgebied Groenland, dat 26 jaar geleden in een referendum besloot om uit de Europese Unie te treden.</p>
      <p sl="da">Op vergelijkbare wijze zou de EU ook niet te veel moeten verwachten met betrekking tot IJsland. De beslissing over het lidmaatschap van IJsland moet uitsluitend door de IJslandse bevolking worden genomen, zonder druk van de EU. Er is absoluut niets wat erop duidt dat er daar een meerderheid voor toetreding tot de EU is.</p>
      <p sl="da">Dit wil zeggen dat de EU, in plaats van zichzelf te zien als een potentiële Arctische grootmacht, misschien zijn geografische ligging moet onderkennen en moet werken aan goede betrekkingen met de landen die ook daadwerkelijk in het Noordpoolgebied liggen. Dit geldt bijvoorbeeld voor onze vrienden in de noordwestelijke landen, Noorwegen, IJsland, Groenland en de Faeröer. Het zou met name voor het Europees Parlement een taak moeten zijn om dit zeker te stellen.</p>
    </intervention>
    <intervention id="4-071-000" speaker_id="96666" name="Timo SOINI" is_mep="True" mode="spoken" nationality="Finland" birth_date="30-05-1962" birth_place="Rauma" p_group="Europe of freedom and democracy Group - Vice" m_state="FI">
      <p sl="fi">Mijnheer de Voorzitter, dit is een belangrijke zaak en omdat Finland in het noorden ligt, ben ik met deze zaken bekend. Ik ben het nu een keer met mijn Finse collega’s eens dat men in Lapland en op de Universiteit van Lapland in Rovaniemi hier veel van afweet. Ik ben het ook eens met de positie van de inheemse volken.</p>
      <p sl="fi">Ik zal voor dit verslag stemmen, hoewel mijn grootste kritiek is gericht op de beweringen met betrekking tot klimaatverandering, die stellen dat wij een verdrag moeten hebben dat als het ware op de standpunten van de Europese Unie is gebaseerd. De emissiehandel in de Europese Unie is echter faliekant mislukt. In 2008 kwam aan het licht dat er sprake was van misbruik, zoals btw-fraude, ter waarde van 5 miljard euro. Dit misbruik neemt voortdurend toe. Emissiehandel werkt gewoonweg niet en is zelfs schadelijk. Daarvoor in de plaats hebben wij een systeem van specifieke emissies nodig, zoals in auto’s, waarmee kan worden gemeten wie voor uitstoot zorgt en wat er wordt uitgestoten. Dat is beter dan een internationale ´gedooghandel´, waarin men het recht kan kopen om te vervuilen. Dit is een belangrijke kwestie.</p>
      <p sl="fi">De Arctische kwestie is ook belangrijk, hoewel ik niet helemaal begrijp hoe hierin vooruitgang kan worden geboekt, als ik naar de recente maatregelen van de Europese Unie kijk. De zaken waar de Europese Unie zich mee bemoeit, boeken niet noodzakelijkerwijs vooruitgang. Het Deense lid sprak verstandige woorden over de regio’s die zich daar bevinden. Het zijn soevereine regio’s die het soevereine recht hebben over hun eigen zaken te beslissen.</p>
    </intervention>
    <intervention id="4-072-000" speaker_id="96838" name="Cristian Dan PREDA" is_mep="True" mode="spoken" nationality="Romania" birth_date="26-10-1966" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="ro">Ten eerste wil ik mijn collega, Michael Gahler, feliciteren met zijn uitstekende verslag. Dit verslag roept de Raad en de Commissie op om een specifiek beleid te schetsen voor het Noordpoolgebied en laat zien dat de mogelijke toetreding van IJsland van de Unie een gebied zou maken met een kustlijn in het Noordpoolgebied.</p>
      <p sl="ro">Als rapporteur van dit Parlement voor IJsland wil ik benadrukken dat de Arctische prioriteiten van dit land verenigbaar zijn met die van de EU. Deze versterken de politieke en bestuurlijke rol van de Arctische Raad, gevolgd door waarborging van de duurzame ontwikkeling in de regio. Tot slot wil ik u herinneren aan de ondersteuning van de rechten van de inheemse bevolking. Het feit dat zowel IJsland als de Europese Unie momenteel een Arctische strategie opstellen, kan een gelegenheid zijn om het beleid te coördineren, onder andere met het oog op de aanvraag van de EU voor een permanente waarnemersstatus in de Arctische Raad.</p>
      <p sl="ro">Ter afsluiting wil ik zeggen dat de Europese Unie een duidelijke bijdrage kan leveren aan een doeltreffend multilateraal bestuur in het hoge noorden. Ik wil de heer Søndergaard ook zeggen dat ik zeer goed geluisterd heb naar zijn woorden over de meerderheid in IJsland. Ik ben van mening dat we staan voor een langdurig proces, dat vele veranderingen kan doormaken. Naar mijn mening zijn wij in staat om een verantwoordelijk pretoetredingsproces en een evenwichtig debat in dit land over de EU te stimuleren.</p>
    </intervention>
    <intervention id="4-073-000" speaker_id="28279" name="Justas Vincas PALECKIS" is_mep="True" mode="spoken" nationality="Lithuania" birth_date="01-01-1942" birth_place="Samara " p_group="Group of the Progressive Alliance of Socialists and Democrats in the European Parliament" m_state="LT">
      <p sl="lt">Mijnheer de Voorzitter, ik zou mijn collega, de heer Gahler willen complimenteren omdat hij, hoewel hijzelf uit Zuid-Duitsland komt, een uitstekende kenner en liefhebber van het Noordpoolgebied en het hoge noorden blijkt te zijn. Sommige collega's hadden het erover dat landen de opkomende problemen individueel zouden moeten aanpakken, dat grootschalige coördinatie op dit vlak onnodig is. Dat wijs ik categorisch van de hand. Juist de Europese Unie, die de meeste ervaring heeft op het gebied van samenwerking en het betreden van ongebaande paden, zou in deze regio een heel belangrijke rol moeten spelen. De situatie is immers duidelijk: of confrontatie, een onduidelijke wedloop en conflicten, of vreedzame samenwerking en een regio die als voorbeeld zou kunnen dienen voor andere landen in de wereld. Er is nog een andere dimensie: winst, of economisch nut, of het milieu en de instandhouding daarvan. Ik vind dat de Europese Unie, die altijd een voorloper is geweest in de strijd tegen klimaatverandering, zich meer op de tweede dimensie moet blijven richten bij de verzoening van beide benaderingen.</p>
    </intervention>
    <intervention id="4-074-000" speaker_id="2125" name="Pat the Cope GALLAGHER" is_mep="True" mode="spoken" nationality="Ireland" birth_date="10-03-1948" birth_place="Dungloe " p_group="Group of the Alliance of Liberals and Democrats for Europe" m_state="IE">
      <p sl="ga">Mijnheer de Voorzitter, het Noordpoolgebied verandert drastisch onder invloed van de klimaatverandering, waardoor ijs en sneeuw wegsmelten. Er komen nieuwe vaarroutes en visgronden vrij en er zijn meer en betere mogelijkheden voor onderzoek naar aanwezige olie- en gasvoorraden.</p>
      <p sl="en">De EU speelt een actieve rol in kwesties die het Noordpoolgebied betreffen. Zo is de EU een van de belangrijkste financiers van onderzoek en ontwikkeling via het zevende kaderprogramma voor onderzoek en ontwikkeling. Het Europees Parlement is actief betrokken bij een voortdurende dialoog met gekozen vertegenwoordigers van het Noordpoolgebied via het Permanent Comité van Arctische parlementariërs. Als voorzitter van de SINEEA-delegatie vertegenwoordig ik het Europees Parlement in dit belangrijk comité.</p>
      <p sl="en">In september heeft het Parlement de tweejaarlijkse vergadering van het Permanent Comité voor het eerst georganiseerd. De conferentie was een groot succes, en zorgde ervoor dat het Europees Parlement zijn banden met de landen rond de Noordpool kon verstevigen.</p>
    </intervention>
    <intervention id="4-076-000" speaker_id="28155" name="Edit HERCZOG" is_mep="True" mode="spoken" nationality="Hungary" birth_date="05-05-1961" birth_place="Budapest" p_group="Group of the Progressive Alliance of Socialists and Democrats in the European Parliament" m_state="HU">
      <p sl="hu">Ik spreek weliswaar evenmin als afgevaardigde uit een gebied op de noordelijke poolcirkel, maar ik zou er ons allemaal op willen wijzen, dat er zich in het Noordpoolgebied niet alleen een economisch en energie-erfgoed bevindt, maar ook een enorm natuurlijk erfgoed. Daarom is het van groot belang dat bedrijven die daar onderzoek willen doen en boringen willen uitvoeren, daar niet naar toe gaan met de op winst beluste mentaliteit van de vroegere goudzoekers, maar met het bewustzijn van een Europese verantwoordelijkheid, dat in de twintigste en aan het begin van de eenentwintigste eeuw is ontstaan. Laten we niet vergeten, dat daar straks gewerkt moet worden onder zeer extreme weersomstandigheden en met nieuwe technologieën. Het is zeer belangrijk om niet coulant te zijn maar deze bedrijven regels, normen en eisen op te leggen, waarmee zij de technische kant van deze kwestie kunnen aanpakken met de modernste technologische middelen, en fondsen ter beschikking te stellen die natuurrampen van welke aard dan ook kunnen voorkomen. We hebben het gezien bij de Deep Horizon. Het is uiterst belangrijk om de juiste volgorde aan te houden: Planet, people and product …</p>
      <p sl="en">planeet, mensen en product. En het product is in dit geval uiteraard de olie- en gasreserve. Hartelijk dank voor uw aandacht en mijn felicitaties aan de rapporteur.</p>
    </intervention>
    <intervention id="4-078-000" speaker_id="96827" name="Birgit SCHNIEBER-JASTRAM" is_mep="True" mode="spoken" nationality="Germany" birth_date="04-07-1946" birth_place="Hamburg" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, mijnheer de commissaris, waarde collega’s, ook ik wil de rapporteur, de heer Gahler, en alle schaduwrapporteurs bedanken. Het klopt: Europa moet zich telkens weer aanpassen aan de realiteit en politieke machtsverschuivingen. Voor het Noordpoolbeleid betekent dit: we moeten begrijpen dat de landen die aan de Noordpool grenzen de regio zelf willen ontwikkelen, maar ook openstaan voor samenwerking. Zij willen geen nieuwe verdragen, maar willen de bestaande verdragen en regelgeving verder ontwikkelen.</p>
      <p sl="de">Klimaatverandering en wereldhandelsstromen zijn niet alleen risico’s maar ook kansen. Voor de Noordpool betekent dit dat de EU de mogelijkheid heeft om de samenwerking en de ontwikkeling te intensiveren. Want niemand kan de gevolgen van de klimaatverandering alleen aan, en niemand kan het potentieel van het Noordpoolgebied alleen ontwikkelen. Bovendien heeft de Europese Unie een blijvend belang bij een veilige ontwikkeling …</p>
      <a text="(Spreekster wordt door de Voorzitter onderbroken)"/>
    </intervention>
    <intervention id="4-079-000" speaker_id="96686" name="Mitro REPO" is_mep="True" mode="spoken" nationality="Finland" birth_date="03-09-1958" birth_place="Heksinki" p_group="Group of the Progressive Alliance of Socialists and Democrats in the European Parliament" m_state="FI">
      <p sl="fi">Mijnheer de Voorzitter, de rijkdommen in het Arctische gebied bestaan uit niet alleen de enorme energiebronnen en de nieuwe vaarroutes, maar ook de inheemse volken. Het is geen Arctisch museum, maar het woongebied van 3,5 miljoen mensen. Daarom moet er naar hen worden geluisterd. Niemand heeft het recht die regio geweld aan te doen en te plunderen.</p>
      <p sl="fi">In de toekomst zullen wij daar natuurlijk veel mijnen, industrie en schepen zien en daarmee een toenemende dreiging van milieurampen. Daar moeten wij ons op verantwoorde wijze op voorbereiden. Reddingsacties zijn daar zeer lastig en de natuur is er uiterst kwetsbaar.</p>
      <p sl="fi">Recent onderzoek van de Universiteit van Lapland heeft aangetoond dat de Europese Unie nu al verrassend veel macht in de Arctische regio heeft. Daarom moet de Europese Unie actiever en verantwoordelijker zijn. Zij moet daar financieel en concreet investeren. Dit zal ook afhangen van het mogelijke toekomstige lidmaatschap van IJsland. En ook ik ben van mening dat de Universiteit van Lapland in Rovaniemi de beste plaats is voor een Arctisch informatiecentrum.</p>
    </intervention>
    <intervention id="4-080-000" speaker_id="96685" name="Riikka PAKARINEN" is_mep="True" mode="spoken" nationality="Finland" birth_date="24-08-1981" birth_place="Varkaus" p_group="Group of the Alliance of Liberals and Democrats for Europe" m_state="FI">
      <p sl="fi">Mijnheer de Voorzitter, mijnheer de commissaris, allereerst wil ik de rapporteur bedanken voor zijn uitstekende en evenwichtige verslag. De mondiale belangstelling voor de noordelijke regio's is de afgelopen jaren enorm toegenomen en heeft, zoals gezegd, een nieuw niveau bereikt. Daarom is het van wezenlijk belang dat ook de Europese Unie hierin een actieve rol speelt en bovendien actief streeft naar een rol als permanente waarnemer in de Arctische Raad.</p>
      <p sl="fi">Zoals gezegd hebben deze regio’s enorm veel potentieel, bijvoorbeeld wat hun natuurlijke hulpbronnen betreft. Wij hebben moedige visies en samenwerking nodig, maar ook financiële investeringen, zodat de mensen die in die regio wonen op duurzame wijze gebruik kunnen maken van de mogelijkheden daar.</p>
      <p sl="fi">Zoals veel van mijn collega’s ben ook ik heel blij dat in het verslag specifiek gewag wordt gemaakt van een Arctisch informatiecentrum, de kennis en vaardigheden van de Universiteit van Lapland en de uitstekende faciliteiten waarover zij beschikt.</p>
    </intervention>
    <intervention id="4-081-000" speaker_id="96988" name="Alfreds RUBIKS" is_mep="True" mode="spoken" nationality="Latvia" birth_date="24-09-1935" birth_place="Daugavpils" p_group="Confederal Group of the European United Left - Nordic Green Left" m_state="LV">
      <p sl="lv">Mijnheer de Voorzitter, ik twijfel niet aan het grote belang van dit discussieonderwerp van vandaag, en ik verwacht dat we deze eeuw getuige zullen zijn van een strijd – tussen landen, tussen regeringen – om de rijkdommen van het Noordpoolgebied. Het is dus goed dat we ons vandaag over dit onderwerp buigen. Waarop baseer ik een dergelijke conclusie? We zien dat China bezig is met de bouw van een ijsbreker. We zien dat een hele reeks landen die niet grenzen aan de noordelijke wateren lid willen worden van de Arctische Raad, en het doet me deugd dat de Europese Unie deel uitmaakt, en zal blijven uitmaken van deze Raad. Twee aspecten moeten in dit verband echter niet uit het oog worden verloren. Het eerste is mijns inziens dat de Commissie moet oppassen dat de regio in de toekomst niet wordt gemilitariseerd, want …</p>
    </intervention>
    <intervention id="4-082-000" speaker_id="96664" name="Anna ROSBACH" is_mep="True" mode="spoken" nationality="Denmark" birth_date="02-02-1947" birth_place="Gladsaxe" p_group="Europe of freedom and democracy Group" m_state="DK">
      <p sl="da">Mijnheer de Voorzitter, dit verslag bevat mooie woorden over klimaatproblemen en aandacht voor het milieu, maar in feite gaat het om de jacht van de EU op hulpbronnen in het Noordpoolgebied. Er wordt in het verslag gesproken over de verwachte hoeveelheid olie, gas, mineralen alsmede bossen en vis die de EU in de nabije toekomst zou kunnen exploiteren. In het verslag staat dat de EU een groot grondgebied heeft in Zweden en Finland, maar niet dat het hier om Zweedse en Finse gebieden gaat. Ook beweert het verslag dat de Unie exclusieve bevoegdheden heeft voor het behoud van de biologische rijkdommen van de zee. Ik ben er niet zo zeker van dat de Groenlandse, Russische en Canadese Inuit die opvatting delen.</p>
      <p sl="da">Het feit dat het Noordpoolgebied dunbevolkt is, wil niet zeggen dat het een soort zelfbedieningsbuffet is. Het gebied is niet bestand tegen massatoerisme, overbevissing en een massale plundering van grondstoffen. Het Noordpoolgebied is een uiterst kwetsbaar gebied met een traditie van samenwerking en de meerderheid van de Arctische landen is helemaal geen lid van de EU. In feite is Groenland actief uit de EU getreden, zoals de heer Søndergaard heeft opgemerkt.</p>
    </intervention>
    <intervention id="4-084-000" speaker_id="28125" name="Anna IBRISAGIC" is_mep="True" mode="spoken" nationality="Sweden" birth_date="23-05-1967" birth_place="Sanski Most" p_group="Group of the European People's Party (Christian Democrats)" m_state="SE">
      <p sl="sv">Mevrouw de Voorzitter, ik zou de heer Gahler willen bedanken voor zijn uitstekend initiatief en zijn uitstekend verslag. Ik vind het een evenwichtig verslag dat rekening houdt met zowel diegenen die gebruik willen maken van de natuurlijke hulpbronnen als diegenen die zich ernstig zorgen maken over de gevolgen voor het klimaat.</p>
      <p sl="sv">Ik geloof dat een mondiale klimaatovereenkomst de beste bescherming voor het Noordpoolgebied zou bieden, maar in de tussentijd moeten we kortetermijnoplossingen uitwerken om de opwarming van het Noordpoolgebied te beperken. Ik zou het Europees Parlement graag willen zien onderkennen dat de uitstoot van zwarte koolstof in grote mate bijdraagt tot de opwarming van het Noordpoolgebied. Daarom zou ik er bij de Commissie op willen aandringen om de noodzakelijke wijzigingen aan te brengen in de richtlijn inzake nationale emissieplafonds voor bepaalde verontreinigende stoffen opdat ook zwarte koolstof eronder zou vallen.</p>
    </intervention>
    <intervention id="4-085-000" speaker_id="97009" name="Kriton ARSENIS" is_mep="True" mode="spoken" nationality="Greece" birth_date="03-08-1977" birth_place="Thessaloniki" p_group="Group of the Progressive Alliance of Socialists and Democrats in the European Parliament" m_state="GR">
      <p sl="el">Mevrouw de Voorzitter, ik ben het eens met veel collega´s maar vooral met mevrouw Herczog en de heer Repo die spraken over het milieubelang van dit gebied en zeiden hoe belangrijk de bescherming van de rechten van de inheemse bevolkingen is. Wij denken misschien dat dit gebied ver weg ligt en ongerept is, maar er wonen mensen en die mensen hebben een beschaving. Dit gebied is ook vanwege het milieu bijzonder belangrijk. Het is van cruciaal belang voor de bestrijding van en de aanpassing aan de klimaatverandering. Ik vind het daarom verdrietig te moeten zien hoe de Europese Unie meedoet aan de wedloop om wie als eerste de voorkomens, en vooral aardolievoorkomens van het gebied zal exploiteren, nu het ijs smelt. Het feit dat anderen het doen mag voor ons geen excuus zijn om hetzelfde te doen. Wij moeten met onze stem uitdrukking geven aan onze waarden, en wij moeten altijd de richting uitgaan van bescherming van deze hulpbronnen en van een koolstofarme economie.</p>
    </intervention>
    <intervention id="4-086-000" speaker_id="23706" name="Miloslav RANSDORF" is_mep="True" mode="spoken" nationality="Czechia" birth_date="15-02-1953" birth_place="Rakovník" p_group="Confederal Group of the European United Left - Nordic Green Left" m_state="CZ">
      <p sl="cs">Ten aanzien van het Noordpoolgebied zijn er drie cruciale onderwerpen. Allereerst is er het energievraagstuk. Aardolie en aardgas zijn hier reeds genoemd, maar in de toekomst wordt ook methaan belangrijk; de voor menselijk gebruik inzetbare voorraden in de permafrost zijn goed voor zo’n 300 jaar. Toch heeft nog geen enkel orgaan van de Europese Unie zich verdiept in dit onderwerp.</p>
      <p sl="cs">Dan ten tweede is er het vervoer. Doordat er een noordelijke doorgang ontstaat, wordt de afstand naar het Verre Oosten sterk ingekort. Vervoer van Hamburg naar Seoul duurt dan nog slechts 21 dagen. Indien aldus van deze doorgang gebruik wordt gemaakt, gaan de kosten sterk omlaag en worden de contacten tussen beide gebieden sterk geïntensifieerd.</p>
      <p sl="cs">En dan ten derde, hoe kan het ook anders: het milieu. Als direct gevolg van de exploitatie van de energiebronnen in het gebied en het intensievere verkeer aldaar, ontstaan er talloze milieurisico's. Ik denk dat het verstandig zou zijn een plan op te stellen..</p>
      <a text="(Spreker wordt door de Voorzitter onderbroken)"/>
    </intervention>
    <intervention id="4-087-000" speaker_id="96695" name="Radvilė MORKŪNAITĖ-MIKULĖNIENĖ" is_mep="True" mode="spoken" nationality="Lithuania" birth_date="02-01-1984" birth_place="Kaunas" p_group="Group of the European People's Party (Christian Democrats)" m_state="LT">
      <p sl="lt">Mevrouw de Voorzitter, ik feliciteer de rapporteur, de heer Gahler, met dit heel belangrijke en noodzakelijke verslag van het Europees Parlement over het hoge noorden, waarin wordt ingegaan op de aanbeveling van de Commissie tot vaststelling van een EU-beleid voor het Noordpoolgebied. Er worden heel concrete en alomvattende voorstellen gedaan waarin allerlei zaken aan de orde komen, zoals het betrekken van de plaatselijke inwoners bij de dialoog, een stabiele en veilige regio, toekomstige projecten, milieudimensies en klimaatverandering. Een vijfde van 's werelds onontdekte voorraden ligt namelijk in het Noordpoolgebied. Een roekeloze wedloop om de toegang tot natuurlijke rijkdommen in het Noordpoolgebied is onwenselijk, maar het is wel iets om rekening mee te houden. Daarom is het van belang de dialoog te verbreden om te voorkomen dat het Noordpoolgebied het toneel wordt van een onderlinge concurrentiestrijd tussen staten en oliebedrijven. Daar zouden allereerst de plaatselijke inwoners en het kwetsbare ecosysteem van dit gebied de dupe van worden. In het verslag wordt opgemerkt dat het aantal boorprojecten in het Noordpoolgebied, waar de gevolgen van de klimaatverandering met name zichtbaar zijn, op termijn zal toenemen. Daarom ben ik van mening dat het juist en uiterst belangrijk is erop te wijzen dat een milieueffectbeoordeling …</p>
    </intervention>
    <intervention id="4-088-000" speaker_id="96668" name="Seán KELLY" is_mep="True" mode="spoken" nationality="Ireland" birth_date="26-04-1952" birth_place="Killarney" m_state="IE">
      <p sl="en">Mevrouw de Voorzitter, ik denk dat het verstandig is dat de Europese Unie een strategie ontwikkeld voor grotere regio’s zoals de Baltische regio, de Donauregio en mijn eigen regio, de Atlantische regio. Dat is ook de reden waarom wij vandaag praten over het hoge noorden.</p>
      <p sl="en">Maar als het gaat om het hoge noorden, is het van belang dat wij niet alleen diplomatiek zijn maar ook didactisch, coöperatief maar niet dwingend, en onderzoekend maar niet exploiterend. Vanwege het belang van de inheemse volkeren, moeten wij primair met hen rekening houden, al zijn er tal van bedrijven en landen die momenteel hun geldlustige ogen op het noorden laten rusten vanwege zijn natuurlijke bronnen in de vorm van fossiele brandstoffen, vis en – waarschijnlijk – mogelijkheden voor zeetransport. Door haar Verdragen en haar bestaansreden is de Europese Unie niet in staat het juiste evenwicht te vinden.</p>
      <p sl="en">Verder zou ik nog het volgende willen zeggen: ik ben lid van de delegatie voor de betrekkingen met Canada. Wij zouden een collegiale aanpak met Canada en gelijkgezinde landen in het noorden in het leven kunnen roepen om ervoor te zorgen dat het er in het hoge noorden eerlijk aan toe gaat, in bijzonder voor de inheemse volkeren.</p>
    </intervention>
    <intervention id="4-089-000" speaker_id="96981" name="Franz OBERMAYR" is_mep="True" mode="spoken" nationality="Austria" birth_date="25-05-1952" p_group="Non" m_state="AT">
      <p sl="de">Mevrouw de Voorzitter, roofbouw op grondstoffen, strategische belangen, klimaatverandering en niet in de laatste plaats de groei van het toerisme brengen het kwetsbare ecosysteem aan de rand van de afgrond. Het ecosysteem in het hoge noorden is echter relatief in staat zichzelf in stand te houden en daarom bijzonder kwetsbaar. Daarom moet een evenwicht worden gevonden tussen exploitatie enerzijds en maximale bescherming van dit kwetsbare systeem anderzijds. Dit zal echter niet mogelijk zijn zonder beperkingen op te leggen aan de winning van grondstoffen en de winningsmethoden, en zonder strengere regels op te leggen aan toerisme en vrachtvervoer over zee.</p>
      <p sl="de">Dat nu uitgerekend het olieconcern BP en het Russische staatsconcern Rosneft gezamenlijke plannen voor de winning van olie en gas hebben, wijst evenwel niet in de richting van een minder milieubelastende grondstoffenwinning, integendeel!</p>
      <p sl="de">Daarom is duidelijk dat de bescherming van het Noordpoolgebied boven de afzonderlijke nationale en economische belangen moet staan en boven aan de agenda van de EU moet komen te staan.</p>
    </intervention>
    <intervention id="4-090-000" speaker_id="96682" name="Sari ESSAYAH" is_mep="True" mode="spoken" nationality="Finland" birth_date="21-02-1967" birth_place="Haukivuori" p_group="Group of the European People's Party (Christian Democrats)" m_state="FI">
      <p sl="fi">Mevrouw de Voorzitter, ik wil de rapporteur, de heer Gahler, en de schaduwrapporteurs bedanken voor het uitstekend en veelzijdig verslag, waarin verscheidene zaken op evenwichtige wijze naar voren worden gebracht. Deze omvatten het potentieel van de Arctische regio, haar enorme natuurlijke hulpbronnen, de grondstoffen en energiebronnen, nieuwe vaarroutes en toerisme, maar tegelijkertijd ook de kwetsbaarheid van het Arctisch milieu en de rechten van de inheemse volken. Wij moeten in het Noorden zeer verantwoordelijk te werk gaan en een goede Arctische strategie volgen.</p>
      <p sl="fi">Ik ben het ook eens met mijn Finse collega’s die hun tevredenheid hebben geuit over het feit dat in het verslag op positieve wijze aandacht wordt besteed aan het initiatief van de Universiteit van Lapland om in haar gebouwen een Arctisch Centrum van de EU te vestigen. Ik kijk met belangstelling uit naar het verslag van de Commissie over het Arctisch beleid, zoals door commissaris Füle is beloofd.</p>
    </intervention>
    <intervention id="4-091-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie. – Mevrouw de Voorzitter, dit is werkelijk een zeer interessant debat geweest. Het laat zien dat de Arctische samenwerking tal van belangrijke onderwerpen omvat en daarnaast hoezeer de gevoeligheden uiteenlopen als wij praten over de toekomst van het Noordpoolgebied. Ik zou vijf specifieke punten uit het debat van vanmorgen willen uitlichten.</p>
      <p sl="en">Allereerst, het Arctisch informatiecentrum. Zowel in de mededeling van de Commissie van 2008 als in de conclusies van de Raad van 2009 wordt de Commissie gevraagd te onderzoeken of het mogelijk is een nieuw Arctisch informatiecentrum op te richten. Momenteel worden de diverse mogelijkheden binnen de Europese Unie diepgaand onderzocht, met inbegrip van de vestiging ervan in Rovaniemi, Finland (Lapland) en wordt bovenal gekeken naar de rol die centrum zou kunnen vervullen.</p>
      <p sl="en">Ten tweede is de Europese Unie de enige Arctische belanghebbende die vanaf het begin erkend heeft dat zij als geïndustrialiseerde eenheid samen met overige geïndustrialiseerde eenheden verantwoordelijk is voor de veranderingen die plaatsvinden in het Noordpoolgebied. In de mededeling van de Commissie wordt prioriteit gegeven aan milieubescherming, en het primaire belang van dit punt is gehandhaafd in de conclusies van de Raad van 2009.</p>
      <p sl="en">Ten derde zijn wij trots op onze Saami, die EU-burgers zijn, en op de diverse bepalingen in de Verdragen en het regionale beleid van de EU die de positie van de Saami ondersteunen. Onze grensoverschrijdende samenwerking en de programma’s uit hoofde van het Europese instrument voor democratie en mensenrechten steunen tevens de Saami-bevolking van Noordwest-Rusland en overige inheemse volkeren in het Barentszzeegebied.</p>
      <p sl="en">Ten vierde zijn de Europese Unie en haar lidstaten een motor achter het wereldwijde onderzoek in het Noordpoolgebied, en daar zijn wij ook trots op. Dit gebied wordt ook genoemd in het kaderprogramma. Al met al heeft de Europese Unie middels het vijfde, zesde en zevende kaderprogramma reeds een bedrag van 200 miljoen euro geïnvesteerd op dit vlak. Het is echter niet zo verstandig om ernaar te streven een prominent en unilateraal leider te zijn op het vlak van Arctisch beleid en Arctische beleidsmaatregelen als de EU tot dusver niet eens een kustlijn langs de Noordelijke IJszee heeft.</p>
      <p sl="en">Ten vijfde heeft de Europese Unie in 2010 een mededeling over offshore-booractiviteiten aangenomen, waarop onze activiteiten wereldwijd gestoeld moeten zijn, met inbegrip van de Arctische regio. Hierin wordt een voorzichtige aanpak gepropageerd, die ook voor het Noordpoolgebied geldt. Dit komt geheel overeen met de EU-beginselen op grond waarvan het gebied moet worden beschermd en krachtig moet worden aangedrongen op de hoogste milieunormen.</p>
      <p sl="en">Mevrouw de Voorzitter, geachte Parlementsleden, het verslag van het Parlement over het hoge noorden geeft een uitgebreid beeld van de activiteiten, verantwoordelijkheden en belangen van de Europese Unie in het Noordpoolgebied. Ook bevestigt het de evenwichtige aanpak van de EU ten aanzien van dit gebied, waarin bescherming en duurzame ontwikkeling met elkaar worden gecombineerd. Wij zijn ervan overtuigd dat dit binnen ons bereik ligt en dat de Europese Unie een onontkoombare en positieve rol zal spelen binnen de samenwerking rondom het poolgebied.</p>
    </intervention>
    <intervention id="4-092-000" speaker_id="2341" name="Michael GAHLER" is_mep="True" mode="spoken" role="rapporteur" nationality="Germany" birth_date="22-04-1960" birth_place="Frankfurt/Main" m_state="DE">
      <p sl="de">Mevrouw de Voorzitter, ook ik wil iedereen die het woord heeft gevoerd hartelijk danken. Commissaris, ik had het weliswaar over het beleid jegens onze buren in het hoge noorden, maar daarmee heb ik niet gezegd dat u nu een bevoegdheidsstrijd krijgt met mevrouw Ashton. Dat wil ik even duidelijk gezegd hebben.</p>
      <p sl="de">Uit bijna alle betogen is één ding duidelijk geworden: we staan voor een uitdaging. Wij moeten namelijk met ons beleid aantonen dat verschillende belangen en activiteiten compatibel kunnen zijn of compatibel moeten worden gemaakt.</p>
      <p sl="de">In het klein kun je dat mijns inziens bijvoorbeeld in Noorwegen zien: er wordt vis gevangen, er wordt naar olie en gas geboord, ter land en ter zee gelden de hoogste milieunormen, en de meest noordelijke regio’s worden ontwikkeld voor de mensen die er wonen. Als we dat door middel van samenwerking met de buurlanden doortrekken naar de regio als geheel, vormen we een voorbeeld voor andere kwetsbare gebieden. Wat er in de politieke realiteit is veranderd, is dat we niet geloven dat we dingen kunnen afdwingen, maar dat we de uitdaging aangaan en proberen alle doelstellingen te verwezenlijken: strenge milieunormen, beperking van de klimaatverandering, een duurzaam visserijbeleid, de ontwikkeling van veilige scheepvaartroutes en ontwikkeling voor de bevolking van deze gebieden. Als we proberen deze doelstellingen samen te formuleren en te verwezenlijken, dan kunnen we echt iets bereiken in de samenwerking met de partners, ten behoeve van de regio en van onszelf.</p>
      <p sl="de">Nogmaals hartelijk dank, met name aan alle schaduwrapporteurs. Ik kijk uit naar de voortzetting van het debat op basis van dit verslag. De stemming is tenslotte niet als afsluiting van dit onderwerp bedoeld.</p>
    </intervention>
    <intervention id="4-093-000" speaker_id="96639" name="Isabelle DURANT" is_mep="True" mode="spoken" nationality="Belgium" birth_date="04-09-1954" birth_place="Bruxelles" p_group="Group of the Greens/European Free Alliance" m_state="BE">
      <p sl="nl">Het debat is gesloten.</p>
      <p sl="nl">De stemming vindt later plaats.</p>
    </intervention>
  </section>
  <section id="creitem5" title="5. Samenstelling commissies en delegaties: zie notulen"/>
  <section id="creitem6" title="6. Een EU-strategie voor het Zwarte-Zeegebied (debat)">
    <intervention id="4-096-000" speaker_id="96639" name="Isabelle DURANT" is_mep="True" mode="spoken" nationality="Belgium" birth_date="04-09-1954" birth_place="Bruxelles" p_group="Group of the Greens/European Free Alliance" m_state="BE">
      <p sl="nl">Aan de orde is het verslag (A7-0378/2010) van Traian Ungureanu, namens de Commissie buitenlandse zaken over een EU-strategie voor het Zwarte Zeegebied [2010/2087(INI) ].</p>
    </intervention>
    <intervention id="4-097-000" speaker_id="96835" name="Traian UNGUREANU" is_mep="True" mode="spoken" role="rapporteur" nationality="Romania" birth_date="01-03-1958" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="en">Mevrouw de Voorzitter, precies drie jaar geleden betuigde het Europees Parlement zijn steun aan de Synergie voor het Zwarte-Zeegebied. Dit was een eerste stap op weg naar een coherent beleid in een van de meest gevoelige regio’s van Europa en het bleek een stap in de juiste richting, aangezien de Zwarte-Zeeregio momenteel alom wordt gezien – en gevreesd – als een convergerende ruimte van hoop, kracht en ambitie op het vlak van politiek, strategie en veiligheid.</p>
      <p sl="en">Vandaag kan ons beleid voor deze regio verder worden ontwikkeld. Dit Parlement kan een cruciale rol spelen bij de opwaardering van het EU-beleid tot een volwaardige EU-strategie. Dit is feitelijk de voornaamste gedachte die tot uiting komt in het initiatiefverslag dat ik met de behulp van mijn collega’s van de Commissie buitenlandse zaken en het gehele Parlement heb opgesteld.</p>
      <p sl="en">Maar waarom een verslag over de Zwarte Zee en waarom een EU-strategie voor de Zwarte Zee? Er zijn misschien mensen die zeggen dat de Zwarte Zee maar een klein zeetje is. Dat is het ook, maar als wij de geografische kaart inruilen voor een strategische kaart, is het een enorme zee. Er is ook nog een ander aspect: de Zwarte Zee wordt almaar zwarter en zwarter.</p>
      <p sl="en">Sinds de toetreding van Bulgarije en Roemenië behoort de Zwarte Zee nu deels tot het grondgebied van de EU. De ontwikkelingen in de regio zijn echter vaak onvoorspelbaar: spanningen stapelen zich op en misverstanden vieren hoogtij. Een samenvattende analyse van de Zwarte-Zeeregio leidt tot de conclusie dat de negatieve uitdagingen van deze regio voortduren of zelfs nog intensiever worden. De oorlog tussen Rusland en Georgië van 2008, de onopgeloste en zogenoemde ‘bevroren’ conflicten en de verontrustende achteruitgang van het democratisch bestuur in Oekraïne en Rusland zijn stuk voor stuk zeer ernstige ontwikkelingen en levendige voorbeelden van de veiligheidsrisico’s binnen de regio.</p>
      <p sl="en">Als wij de huidige resultaten van de EU-betrokkenheid in de regio onder de loep nemen, lijken zij op zijn minst gemengd. Bij de beleidsaanpak van de EU ten aanzien van de Zwarte Zee ontbreekt het aan mechanismen voor toezicht, evaluatie en follow-up. De Zwarte-Zeeregio is niet zichtbaar genoeg in de debatten in Brussel, en de EU-financiering voor de regio is gefragmenteerd en gecompliceerd.</p>
      <p sl="en">Voortbouwend op de verdiensten van de Synergie voor het Zwarte-Zeegebied, die wij drie jaar geleden hebben aangenomen, zou er een nieuwe EU-strategie voor de Zwarte Zee moeten worden geformuleerd op basis van een krachtiger beleid en concrete middelen. Ik noem slechts twee van de aanbevelingen uit dit verslag. De eerste betreft toereikende middelen: als de EU een voorname rol wil spelen in de Zwarte-Zeeregio, moet zij zorgen voor toereikende middelen, zowel financieel als menselijk. Het is van cruciaal belang om een afzonderlijke post in de EU-begroting te creëren. De tweede aanbeveling betreft het uitwerken van een EU-actieplan met heldere doelstellingen en opdrachten, met inbegrip van regelmatige ministeriële bijeenkomsten van de desbetreffende landen.</p>
      <p sl="en">In de EU-strategie voor de Zwarte Zee mag geen enkel land binnen de regio worden onderschat of overschat. De beginselen van inclusiviteit en regionaal eigendom moeten hun weerslag krijgen in een belangrijke rol voor Turkije en Rusland, maar ook voor alle andere regionale partners, opdat de regionale samenwerking succesvol kan zijn.</p>
      <p sl="en">Ter afsluiting zou ik al mijn collega’s willen bedanken voor hun zeer positieve bijdrage aan de definitieve versie van dit verslag. Ik geloof dat wij het er allemaal over eens zijn dat het Parlement van de Commissie en de Raad verwacht dat zij dit verslag tot werkelijkheid maken. De strategische en heilzame betrokkenheid van de EU in de Zwarte-Zeeregio dient een feit te worden.</p>
    </intervention>
    <intervention id="4-098-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie. – Mevrouw de Voorzitter, ik ben zeer verheugd dat de Zwarte-Zeeregio terug is op de agenda van het Europees Parlement. Deze regio is van belang voor de Europese Unie en wij moeten er al onze aandacht aan geven, willen wij recht doen aan de extreme gevoeligheid ervan.</p>
      <p sl="en">Ik zou de rapporteur van de Commissie buitenlandse zaken, de heer Traian Ungureanu, willen danken voor en feliciteren met het uitstekende en inhoudrijke verslag. Het verslag en zijn aanbevelingen zijn interessant en vernieuwend op vele daarin behandelde terreinen.</p>
      <p sl="en">Sinds de laatste uitbreiding is de Zwarte Zee nu ook een EU-zee. Wij zijn er verantwoordelijk voor, net als voor de andere zeeregio’s waaraan onze Unie grenst. Wij zullen deze nieuwe verantwoordelijkheid resoluut op ons moeten nemen.</p>
      <p sl="en">Deze regio maakt deel uit van het Europees nabuurschapsbeleid en wij hebben reeds een hierop gericht initiatief, namelijk de Synergie voor het Zwarte-Zeegebied. Wij zullen echter toe moeten geven dat de uitvoering daarvan moeilijker bleek dan verwacht. Niet alles wat wij doen wordt door iedereen in de regio met enthousiasme begroet.</p>
      <p sl="en">Precies daarom heeft het Parlement gekozen voor een aanpak op basis van regionaal eigendom en bevordering van de dialoog. Ik geloof dat dit nu wel de juiste benadering is voor ons, maar dat deze verbintenissen alleen geloofwaardig zullen zijn indien en wanneer wij voor de mensen in de regio met concrete verbeteringen komen.</p>
      <p sl="en">Daarom geeft dit verslag over de ontwikkeling van een nieuwe strategie van de Europese Unie voor het Zwarte-Zeegebied uiting aan ons engagement voor de regio en voor onze lidstaten die tot die regio behoren, in de zin dat wij hun alle ondersteuning zullen bieden bij de aanpak van de problemen waarmee zij te kampen hebben wegens hun specifieke geografische situatie.</p>
      <p sl="en">Wij begrijpen dat een strategie voor de Zwarte-Zeeregio niet mag worden geïnterpreteerd als een vervanging van de bestaande inspanningen, met name niet als een vervanging van de Synergie voor het Zwarte Zeegebied. De strategie dient eerder een integraal kader met richtsnoeren te zijn voor alle activiteiten van de Europese Unie in de regio.</p>
      <p sl="en">De strategie voor de Zwarte Zee kan een ideale gelegenheid vormen om onze belangen in de regio, met inbegrip van strategische, politieke en economische belangen, te heroverwegen en te spreken over de wijze waarop deze kunnen worden verwezenlijkt. Het Parlement heeft de meest geschikte terreinen aangewezen waarop de strategie moet worden ontwikkeld. Dit betreft onder andere bestuur, veiligheid en energie, transport, milieu, handel, plaatselijke economische ontwikkeling, en sociale en menselijke ontwikkeling.</p>
      <p sl="en">De ontwikkeling van deze strategie kan ook een mogelijkheid vormen om een maritieme dimensie aan de lopende activiteiten in de regio toe te voegen. De Commissie werkt momenteel aan een uitgebreid pakket waarin maritieme beleidsinitiatieven, beheer van natuurlijke bronnen en strijd tegen illegale visvangst een belangrijke rol spelen.</p>
      <p sl="en">Wij kunnen putten uit de kennis die wij hebben opgedaan met andere strategieën, zoals de EU-strategie voor het Oostzeegebied en de EU-strategie voor de Donauregio. Sterker nog, het ligt voor de hand dat er tussen de Donaustrategie en de Zwarte-Zeestrategie een wisselwerking tot stand wordt gebracht. Wij zijn ons echter bewust van het feit dat elk Europees stroomgebied weer anders is. Dienovereenkomstig moeten wij ervoor zorgen dat alle toekomstige EU-strategieën worden toegespitst op de specifieke toestand van de sectorale eigenschappen, de economische en sociale ontwikkeling, het milieu en de energie, de infrastructuur en de natuurlijke bronnen.</p>
      <p sl="en">Dit verslag over de ontwikkeling van een EU-strategie voor het Zwarte-Zeegebied biedt een overzicht van de uitdagingen van de regio voor de toekomst. Daarnaast is het echter evenzeer van belang dat er goede kanalen worden gecreëerd met de partnerstaten in de regio, om zo te zorgen voor een soepele en doelmatige uitvoering. Wij moeten van deze kans gebruikmaken om uitgebreid met alle belanghebbenden te overleggen, om te beginnen met onze eigen partners in de regio, en met de betrokkenheid van het Parlement.</p>
      <p sl="en">Nogmaals, dit verslag is zeer welkom en wij zullen dan ook zeker gebruikmaken van de aanbevelingen. De Europese Dienst voor extern optreden en de relevante diensten van de Commissie zullen hun inspanningen richten op de ontwikkeling van een Zwarte-Zeestrategie, waarvoor wij u en de Raad om steun zullen vragen.</p>
    </intervention>
    <intervention id="4-099-000" speaker_id="38613" name="Metin KAZAK" is_mep="True" mode="spoken" nationality="Bulgaria" birth_date="29-07-1972" birth_place="Targovishte" p_group="Group of the Alliance of Liberals and Democrats for Europe" m_state="BG">
      <p sl="bg">rapporteur voor advies van de Commissie internationale handel. – Mevrouw de Voorzitter, mijnheer de commissaris, dames en heren, ik wil mijn complimenten overbrengen aan de heer Ungureanu en als rapporteur van de Commissie internationale handel zeggen dat ik verheugd ben dat enkele van onze voorstellen zijn opgenomen in de hoofdtekst van het verslag.</p>
      <p sl="bg">Ik ben verheugd dat, zoals al eerder is gezegd, na de toetreding van Bulgarije en Roemenië in 2007 de Zwarte Zee in figuurlijke zin een 'Europese' zee is geworden waar een alomvattende Europese strategie voor nodig is. Deze strategie moet voorzien zijn van aanzienlijke administratieve en financiële middelen en daarnaast instaan voor goede coördinatie en verantwoording.</p>
      <p sl="bg">Een van de belangrijkste taken is ervoor te zorgen dat een projectbenadering wordt ingebouwd in de nieuwe strategie. Er moet speciale aandacht worden besteed aan gebieden van gemeenschappelijk belang, zoals milieu, energie, vervoer en infrastructuur, gebieden die van doorslaggevend belang zijn voor de duurzame ontwikkeling van het gebied.</p>
      <p sl="bg">Daarnaast is intensieve samenwerking op parlementair niveau noodzakelijk, bijvoorbeeld met organisaties zoals de parlementaire vergadering van de Economische Samenwerking in het Zwarte-Zeegebied en de WTO, en met de Handels- en ontwikkelingsbank voor het Zwarte-Zeegebied. Tot slot denk ik dat we weliswaar ook andere regionale initiatieven in overweging moeten nemen, maar niet mogen toelaten dat deze strategie daarin ten onder gaat.</p>
    </intervention>
    <intervention id="4-100-000" speaker_id="36281" name="Silvia-Adriana ȚICĂU" is_mep="True" mode="spoken" nationality="Romania" birth_date="14-11-1970" birth_place="Galaţi" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">rapporteur voor advies van de Commissie industrie, onderzoek en energie. – De Commissie industrie, onderzoek en energie is voorstander van een volledige integratie van de markt en de regelgeving op basis van de energiewetgeving van de EU en stimuleert deelname van landen in het ruimere Zwarte-Zeegebied aan het Verdrag tot oprichting van de Energiegemeenschap, alsook steunverlening van de EU, de EIB en de EBWO voor de modernisering van de energie-infrastructuur in deze regio.</p>
      <p sl="ro">Wij benadrukken de Europese toegevoegde waarde van de zuidelijke gascorridor als middel om de energievoorzieningszekerheid van de EU te verbeteren. Projecten als de Nabucco-pijpleiding, een prioritair project voor de Europese Unie, samen met de trans-Adriatische pijpleiding, de pan-Europese oliepijpleiding, de interconnector Turkije-Griekenland-Italië of de interconnector Azerbeidzjan-Georgië-Roemenië, getuigen van het belang van een geëngageerde EU in het Zwarte-Zeegebied en de noodzaak tot verdere intensivering van de samenwerking tussen de landen in de regio. Wij benadrukken het belang van de totstandbrenging van een regionaal research- en onderwijsnetwerk in de ruimere Zwarte-Zeeregio en de aansluiting daarvan op GEANT, en verzoeken de Commissie steun te blijven verlenen aan in dit gebied opgezette researchprojecten.</p>
      <p sl="ro">Tot slot wil ik de Commissie oproepen om een EU-strategie voor de regio te ontwikkelen, vergezeld van een actieplan. Wij onderstrepen dat deze moet worden gekoppeld aan de EU-strategie voor het Donaugebied.</p>
    </intervention>
    <intervention id="4-101-000" speaker_id="39711" name="Victor BOŞTINARU" is_mep="True" mode="spoken" nationality="Romania" birth_date="17-05-1952" birth_place="Valea Mare" p_group="Group of the Progressive Alliance of Socialists and Democrats in the European Parliament - Vice" m_state="RO">
      <p sl="en">rapporteur voor advies van de Commissie regionale ontwikkeling. – Mevrouw de Voorzitter, commissaris, het is vanzelfsprekend dat het Zwarte-Zeegebied vanuit het oogpunt van vervoer, energie, stabiliteit, veiligheid en het milieu belangrijk is voor de EU. Om deze reden zal de EU-strategie voor dit gebied zeker een bijzonder positieve invloed hebben op de regio en de EU als geheel.</p>
      <p sl="en">De Commissie regionale ontwikkeling is van mening dat deze strategie kan leiden tot groei en duurzame ontwikkeling voor de regio. Zij is echter ook van mening dat het voor het volledig welslagen van deze strategie noodzakelijk is dat alle landen van de regio deelnemen, ongeacht of het nu wel of niet lidstaten zijn. Deze strategie maakt het noodzakelijk dat acties gecoördineerd worden, maar hoe kan er sprake zijn van coördinatie als niet alle landen daadwerkelijk deelnemen? Het is absoluut vereist dat er coördinatie tot stand wordt gebracht met de Donaustrategie, die hoogstwaarschijnlijk op korte termijn een belangrijke prioriteit wordt voor het Hongaarse voorzitterschap.</p>
      <p sl="en">De toepassing van een geïntegreerde benadering en grensoverschrijdende samenwerking tussen de regio’s moeten op alle gebieden van de strategie gestimuleerd worden, maar vooral op het gebied van vervoer, energie en het milieu.</p>
    </intervention>
    <intervention id="4-102-000" speaker_id="1263" name="Elmar BROK" is_mep="True" mode="spoken" nationality="Germany" birth_date="14-05-1946" birth_place="Verl " p_group="Group of the European People's Party (Christian Democrats)" m_state="DE">
      <p sl="de">namens de PPE-Fractie . – Mevrouw de Voorzitter, commissaris, waarde collega’s, ik wil de rapporteur hartelijk danken voor zijn uitstekende werk. Daarin heeft hij veel ideeën gebundeld waarmee we bij onze toekomstige werkzaamheden ons voordeel kunnen doen.</p>
      <p sl="de">We moeten wel beseffen dat deze samenwerking in het Zwarte-Zeegebied niet verward mag worden met en niet de plaats kan innemen van het Oosters Partnerschap of onze strategische betrekkingen met Turkije en Rusland. Dat zijn geheel verschillende dingen. Anderzijds vind ik het buitengewoon boeiend dat juist deze verschillende groepen voor bepaalde thema’s bijeen kunnen worden gebracht om een coherent gemeenschappelijk beleid te formuleren dat onze belangen dient en de betrokken landen kan helpen, en dat met een dergelijke samenwerking wellicht ook tegengestelde politieke en economische belangen tot op zekere hoogte met elkaar kunnen worden verzoend. Op die manier kan men in de toekomst de scherpe kantjes van conflicten afhalen en duidelijk maken dat het Oosters Partnerschap bijvoorbeeld niet tégen iemand is gericht, maar dat het één het ander kan aanvullen. Dit belet ons echter niet om van ons Oosters Partnerschap met deze landen, wat het Europese perspectief betreft, andere verwachtingen te hebben dan van bijvoorbeeld de ontwikkeling met Rusland. Wij moeten een dergelijk onderscheid kunnen maken en de commissaris zal zeker terdege beseffen dat wij dat ook moeten maken. Maar juist daarom is de samenwerking in het Zwarte-Zeegebied in het belang van de Europese Unie, van Rusland, van Turkije en de overige landen in deze regio, die voor het merendeel deel uitmaken van het Oosters Partnerschap. Ik kan me voorstellen dat dit een grote bijdrage kan leveren aan de economische en politieke stabiliteit in Europa, en ik hoop dat we nauw met de commissaris kunnen samenwerken om op dit vlak vooruitgang te boeken.</p>
    </intervention>
    <intervention id="4-103-000" speaker_id="33984" name="Ioan Mircea PAŞCU" is_mep="True" mode="spoken" nationality="Romania" birth_date="17-02-1949" birth_place="Satu Mare" p_group="Group of the Progressive Alliance of Socialists and Democrats in the European Parliament" m_state="RO">
      <p sl="en">namens de S&amp;D-Fractie. – Mevrouw de Voorzitter, de Zwarte Zee is een poort van en naar Europa, en moet daarom ook als zodanig worden benaderd. Het is niet een verafgelegen oord van weinig belang dat slechts zelden onder onze aandacht komt.</p>
      <p sl="en">Het staat vast dat dit gebied verantwoordelijk is, en ook zal blijven, voor een aantal punten op onze agenda, enerzijds door de belemmerde gasdoorvoer in 2006 en 2008, en anderzijds door de oorlog in Georgië in 2008. Echter, ondanks deze feiten en het erkende belang krijgt het Zwarte-Zeegebied nog altijd niet de aandacht van de EU die het verdient, ofschoon de EU sinds de toetreding van Bulgarije en Roemenië in 2007 als het ware verplicht was om deze problemen aan te pakken.</p>
      <p sl="en">De Synergie voor het Zwarte-Zeegebied, die niet lang na de toetreding van die twee landen is ontwikkeld, blijkt achteraf een haastig samengesteld document te zijn, dat ontworpen is om een “zwarte plek”of “zwart gat” – hoe je het ook wilt noemen – te dichten en waar de EU min of meer van de ene op de andere dag een oplossing voor moest vinden. Dit blijkt uit het feit dat er sinds de eerste herziening van het plan in 2008 niets van enig belang is gebeurd, en dat we nauwelijks zijn opgeschoten bij de uitvoering daarvan, zoals ook in het verslag staat.</p>
      <p sl="en">Naar mijn mening zijn hiervoor twee redenen. Ten eerste bestaat er van de zijde van de EU-lidstaten duidelijk zeer weinig interesse of bereidheid om het gebied stevig aan te pakken. Bovendien is er met het huidig gebrek aan financiële middelen nog minder bereidheid om dit te doen dan voorheen.</p>
      <p sl="en">Ten tweede, de eerste veronderstelling waarop de Synergie is gebaseerd, namelijk dat het gebied een samenhangende en coöperatieve regio zou moeten worden om in aanmerking te komen voor de aandacht en materiële steun van de EU, negeert simpelweg het feit dat het gebied er slechts twintig jaar geleden totaal anders uitzag. De verwachting dat een gebied dat zo complex en anders is binnen zo’n korte tijd een samenhangend geheel kan worden met een eigen identiteit is ofwel onrealistisch, ofwel – en het spijt mij zeer om dit te zeggen – slecht bedoeld. Wellicht dat in het kader van een nieuwe benadering van het Oosters Partnerschap enkele zaken verbeterd kunnen worden.</p>
    </intervention>
    <intervention id="4-104-000" speaker_id="97019" name="Ivo VAJGL" is_mep="True" mode="spoken" nationality="Slovenia" birth_date="03-03-1943" birth_place="Maribor" p_group="Group of the Alliance of Liberals and Democrats for Europe" m_state="SI">
      <p sl="sl">namens de ALDE-Fractie. – Mevrouw de Voorzitter, het verslag dat mijn collega, de heer Ungureanu, heeft opgesteld met zo veel toewijding en op een wijze die de weg naar samenwerking effent, waarvoor ik hem wil bedanken, brengt deze door diversiteit gekenmerkte regio opnieuw onder onze aandacht. Er is diversiteit aan politieke systemen, culturele tradities, religies, statussen en ambities ten aanzien van de toenadering tot de Europese Unie, economisch ontwikkelingsniveau, aanwezigheid van natuurlijke hulpbronnen, en natuurlijk is nu een nieuwe situatie ontstaan omdat er drie lidstaten van de Europese Unie deel uitmaken van deze regio.</p>
      <p sl="sl">Voor ons is het Zwarte-Zeegebied van groot belang vanwege zijn geostrategische ligging, die een toegevoegde waarde kan betekenen maar evengoed een ernstig risico kan inhouden voor onze veiligheidsbelangen. In dit verband onderstreep ik met name energiezekerheid en het waarborgen van de toevoer van duurzame energie voor de Europese Unie, infrastructuur en mogelijkheden voor de Unie om invloed uit te oefenen op de beslechting van conflicten en onopgeloste kwesties in de regio, en het ontwikkelen van partnerschappen met Rusland en Turkije. Dit alles kunnen we bereiken met een grotere inspanning van de landen in de regio en met de medewerking van alle lidstaten van de Europese Unie en andere organisaties en netwerken in de regio, met inbegrip van netwerken van maatschappelijke organisaties; juist zij hebben onze bijzondere aandacht en erkenning hard nodig.</p>
      <p sl="sl">Voor dit alles hebben we geen nieuwe instellingen nodig. Wel moeten we zorgen voor regelmatige financiering en meer politieke betrokkenheid. Commissaris, ik denk dat u veel zult hebben aan dit verslag en ik zie uit naar de samenwerking met u.</p>
    </intervention>
    <intervention id="4-105-000" speaker_id="96731" name="Werner SCHULZ" is_mep="True" mode="spoken" nationality="Germany" birth_date="22-01-1950" birth_place="Zwickau" p_group="Group of the Greens/European Free Alliance" m_state="DE">
      <p sl="de">namens de Verts/ALE-Fractie . – Mevrouw de Voorzitter, commissaris, waarde collega’s, we hebben een alomvattende strategie nodig om het Zwarte-Zeegebied om te vormen tot een stabiele, veilige, democratische en welvarende regio en om de kansen en uitdagingen het hoofd te bieden. De onderhavige resolutie is op dit doel gericht en wordt daarom gesteund door mijn fractie, ook omdat er veel van onze voorstellen in zijn opgenomen, zoals de aanpak van onopgeloste conflicten in de regio, een betere samenwerking tussen de maatschappelijke actoren, de steun aan people-to-people- projecten en de bevordering van kleine projecten in het kader van de grensoverschrijdende samenwerking.</p>
      <p sl="de">Daarnaast willen wij een duurzaam energiebeleid, een hogere energie-efficiëntie en de ontwikkeling van academische of studentennetwerken. Ik mis echter een ondubbelzinnige houding ten aanzien van de energie-infrastructuur in de regio. Ik noem Nabucco en South Stream. Ik snap echt niet waarom onze eis van een strikter toezicht op olieboorplatforms in de Zwarte Zee is afgewezen. Na de ramp in de Golf van Mexico is dat een absolute must. Daarom dienen we dit amendement vandaag nogmaals in.</p>
    </intervention>
    <intervention id="4-106-000" speaker_id="96793" name="Paweł Robert KOWAL" is_mep="True" mode="spoken" nationality="Poland" birth_date="22-07-1975" birth_place="Rzeszów" p_group="European Conservatives and Reformists Group" m_state="PL">
      <p sl="pl">namens de ECR-Fractie . – Mevrouw de Voorzitter, commissaris, ik spreek namens mijn fractie mijn steun uit voor dit verslag, omdat het die steun verdient. Ik wil daarbij onderstrepen dat de Synergie voor het Zwarte-Zeegebied heroverwogen moet worden. De laatste tijd zijn de nobele intenties niet altijd vertaald in efficiënt gebruik van dit initiatief. Het is heel goed dat de rapporteur dit benadrukt. Daarom is het volgens mij de belangrijkste taak van de heer Füle om te proberen de verschillende initiatieven in dit deel van Europa op een rijtje te zetten en te laten zien dat het nabuurschapsbeleid onze prioriteit is. Andere problemen zijn hieraan ondergeschikt. Deze manier van denken garandeert dat de Synergie voor het Zwarte-Zeegebied in de toekomst effect zal hebben, vooral op het gebied van energie. De synergie zou bijvoorbeeld ook een goed instrument kunnen zijn voor steun aan Georgië bij de democratische en economische hervormingen van de laatste jaren. Nu is echter de organisatie van de verschillende initiatieven in dit deel van Europa een eerste, noodzakelijke stap, zodat ze niet alleen een reden zijn voor trots, maar ook daadwerkelijk gaan bijdragen aan het bereiken van concrete doelstellingen.</p>
    </intervention>
    <intervention id="4-107-000" speaker_id="96912" name="David CAMPBELL BANNERMAN" is_mep="True" mode="spoken" nationality="United Kingdom" birth_date="28-05-1960" birth_place="Bombay " p_group="European Conservatives and Reformists Group" m_state="GB">
      <p sl="en">namens de EFD-Fractie. – Mevrouw de Voorzitter, tijdens ons debat over het Zwarte-Zeegebied komt er één woord bij me op, en dat is “voorzichtig”. Wij moeten hier allen voorzichtig te werk gaan.</p>
      <p sl="en">Het Zwarte-Zeegebied is de achtertuin van Rusland. De vloot van dit gebied ligt ten anker in de Krim in Sebastopol, dichtbij de bloedige strijdvelden van de Krimoorlog. We zijn getuige geweest van het betreurenswaardige conflict in Georgië, waar aan beide zijden fouten zijn gemaakt. Als Georgië lid was geweest van de NAVO, dan waren de gevolgen mogelijk niet te overzien geweest. Ik steun de onafhankelijkheid van Georgië, maar tegelijkertijd denk ik dat het onverstandig is om de Russische beer boos te maken in zijn eigen hol.</p>
      <p sl="en">Daarnaast is er Turkije, waar de EU mee speelt door het land enerzijds aan te bieden lid te worden van de EU, terwijl anderzijds bekend is dat lidstaten zoals Frankrijk zullen weigeren hiermee in te stemmen. Slechts vier procent van Turkije ligt op Europees grondgebied. Het zou geen deel moeten uitmaken van de EU. Het is echt gevaarlijk om Turkije aan het lijntje te houden. Teleurstelling zou Turkije in de handen van moslimextremisten kunnen drijven.</p>
      <p sl="en">Tot slot wordt dit alles versterkt door het feit dat de Zwarte Zee het middelpunt is van de belangrijke Kaspische olie- en gasvoorziening. Voorzichtigheid is zeer zeker geboden.</p>
    </intervention>
    <intervention id="4-108-000" speaker_id="34254" name="Dimitar STOYANOV" is_mep="True" mode="spoken" nationality="Bulgaria" birth_date="17-05-1983" birth_place="Sofia" p_group="Non" m_state="BG">
      <p sl="bg">Mevrouw de Voorzitter, ik sluit me aan bij de meerderheid van de meningen die zijn geuit in dit Parlement en ik feliciteer de rapporteur met hetgeen hij heeft bereikt met dit verslag. Pontus Euximus , zoals de Zwarte Zee in de oudheid werd genoemd, is in geostrategisch en economisch opzicht altijd van groot belang geweest voor Europa, en is dat ook nu nog.</p>
      <p sl="bg">Daarom is het uitermate belangrijk dat deze strategie wordt omgezet in echte daden, omdat we er wederom een debat over voeren en ik me een soortgelijk debat van kort geleden herinner. Ik wil daarom in feite een streep trekken onder hetgeen is gezegd door de leden van de socialistische fractie en mijn steun geven aan de paragraaf waarin staat dat voorzien moet worden in een afzonderlijke begrotingspost voor de uitvoering van deze strategie.</p>
      <p sl="bg">Derhalve roep ik de Commissie op om op te treden. Alleen met toereikende financiële steun kunnen we de woorden die vandaag in dit Parlement zijn uitgesproken omzetten in daden die effect sorteren voor de Europese burgers.</p>
    </intervention>
    <intervention id="4-109-000" speaker_id="39725" name="Iuliu WINKLER" is_mep="True" mode="spoken" nationality="Romania" birth_date="14-03-1964" birth_place="Hunedoara" m_state="RO">
      <p sl="en">Mevrouw de Voorzitter, ik wil graag beginnen met de heer Ungureanu geluk te wensen met zijn initiatief tot opstelling van dit verslag over de Zwarte Zee. Ik juich het ook toe dat verscheidene van de voorgaande sprekers, waarde collega’s, hebben gezegd zich te zullen inzetten voor het bevorderen van een nieuwe Europese visie op het Zwarte-Zeegebied.</p>
      <p sl="en">De Zwarte Zee is inderdaad een deels interne zee van de Europese Unie geworden. Het geografische belang ervan kan gezien de regionale stabiliteit, de democratiseringsprocessen, en de daarmee verband houdende energiezekerheid en economische en commerciële problemen nauwelijks worden overschat. Mijn stellige overtuiging is dat niet anderen maar wij, de EU, moeten profiteren van het potentieel van het Zwarte-Zeegebied.</p>
      <p sl="en">Om dit doel te bereiken moet de Europese Unie meer vertrouwen op de lidstaten die tot dit gebied behoren, zich los worstelen uit het verleden en meer daadkracht, leiderschap en visie tonen. Ik zal niet ingaan op de problemen in verband met het uitbreidingsproces, maar wil wel graag een boodschap afgeven aan het adres van al degenen die sceptisch zijn ten aanzien van de Zwarte Zee. Mogelijke vertragingen in het EU-integratieproces in de regio zullen een terugslag betekenen voor de democratische ontwikkeling van het gebied. Het risico is instabiliteit op de middellange en lange termijn, en de gevolgen daarvan zijn moeilijk in te schatten, en nog moeilijker te beheersen voor de Europese Unie.</p>
      <p sl="en">De conclusie is dat de EU haar interne Zwarte Zee nodig heeft, en daarom is een geïntegreerde strategie voor deze regio noodzakelijk. De Zwarte-Zeestrategie moet worden opgesteld door de Commissie, die daarbij rekening moet houden met de door onze rapporteur gedane aanbevelingen. Vandaag moet dit Parlement zijn hartgrondige steun betuigen voor deze strategie.</p>
    </intervention>
    <intervention id="4-110-000" speaker_id="39319" name="Maria Eleni KOPPA" is_mep="True" mode="spoken" nationality="Greece" birth_date="01-03-1963" birth_place="Athina" p_group="Group of the Progressive Alliance of Socialists and Democrats in the European Parliament" m_state="GR">
      <p sl="el">Mevrouw de Voorzitter, wij bespreken vandaag een zeer belangrijk verslag over een bijzonder gebied dichtbij de Europese Unie, namelijk het Zwarte-Zeegebied. Dit gebied omvat lidstaten van de Unie maar ook landen die belangrijk zijn voor de regionale samenwerking. Daarom is het in eenieders belang dat er een ruimte van vrede, democratie, veiligheid en stabiliteit rondom de Zwarte Zee wordt gewaarborgd.</p>
      <p sl="el">Wij hebben een stabiel samenwerkingskader binnen de Synergie voor het Zwarte-Zeegebied, dat weliswaar reeds geruime tijd geleden op gang is gebracht maar geen tastbare resultaten heeft opgeleverd. De succesvolle tenuitvoerlegging van deze samenwerking en de actieve betrokkenheid van alle deelnemende landen zullen onze betrekkingen op basis van onze gemeenschappelijke waarden verder kunnen versterken. Deze samenwerking moet bovendien een aanvulling zijn op het gevestigd nabuurschapsbeleid van de Europese Unie en op het Oosters Partnerschap.</p>
      <p sl="el">De stabiliteit en veiligheid in het Zwarte-Zeegebied heeft een rechtstreekse weerslag op Europa. Bijgevolg deelt de Europese Unie in de verantwoordelijkheid als het gaat om ondersteuning van vreedzame conflictoplossing en vertrouwensopbouw. Dit gebied is belangrijk voor de Unie met name vanwege de energieverbindingen en de energietoevoer. De versterking van de democratie en de rechtsstaat zal de handel, de investeringen en de mobiliteit van personen vergemakkelijken.</p>
      <p sl="el">Ik ben het er roerend mee eens dat er een speciale begrotingslijn moet worden ingesteld voor de Synergie voor het Zwarte-Zeegebied. Daarmee zal op doeltreffende wijze de modernisering van het gebied kunnen worden bevorderd. Als wij willen, mevrouw de Voorzitter, kunnen wij met ons beleid deze landen nog dichter in de buurt van Europa brengen. Dat is in eenieders belang.</p>
    </intervention>
    <intervention id="4-111-000" speaker_id="37324" name="Adina-Ioana VĂLEAN" is_mep="True" mode="spoken" nationality="Romania" p_group="Group of the European People's Party (Christian Democrats)" m_state="RO">
      <p sl="en">Mevrouw de Voorzitter, sinds 2007 erkennen we het belang van het Zwarte-Zeegebied, maar de resultaten van onze aanpak zijn zacht gezegd bescheiden geweest: er zijn geen concrete projecten van de grond gekomen en er zijn geen concrete resultaten geboekt. We hebben behoefte aan een realistisch en financieel gedegen actieplan met heldere doelstellingen, prioritaire acties en ijkpunten, en een betere taakverdeling en coördinatie met het Oosters Partnerschap en de Donaustrategie.</p>
      <p sl="en">Naast een partnerschap voor het milieu moeten we partnerschappen tot stand brengen op het gebied van energie en vervoer. Alleen met zo'n projectmatige aanpak, gericht op kleinschalige specifieke projecten, kunnen we een oplossing bieden voor het probleem van de zeer uiteenlopende en complexe belangen in het gebied. Ook in financiële zin moeten we onze gefragmenteerde aanpak achter ons laten. Tot nu toe hebben we gebruik gemaakt van verschillende financiële instrumenten en was er weinig zichtbaarheid. Daarom moeten we van het gemeenschappelijke operationele programma voor de Zwarte Zee ons belangrijkste instrument maken voor de uitvoering van de Zwarte-Zeestrategie, en dit inzetten als startkapitaal om instellingen aan te trekken die bereid zijn te investeren in de regio en op die manier samenwerking te bevorderen.</p>
    </intervention>
    <intervention id="4-112-000" speaker_id="28323" name="Oldřich VLASÁK" is_mep="True" mode="spoken" nationality="Czechia" birth_date="26-11-1955" birth_place="Hradec Králové" p_group="European Conservatives and Reformists Group" m_state="CZ">
      <p sl="cs">Uit het lage tempo waarmee projecten ten uitvoer worden gelegd, uit de afwezigheid van actieplannen en beoordelingsverslagen en de afwezigheid van bijeenkomsten op hoog niveau, uit de risico's op overlapping met het Oosters Partnerschap en uit nog veel meer problemen blijkt dat het besluit om de lidstaten de voortrekkersrol te geven bij de tenuitvoerlegging van de strategie voor het Zwarte-Zeegebied onterecht was. Uit de hele gang van zaken blijkt duidelijk dat de Europese Commissie een belangrijkere rol dient te spelen als secretariaat en drijvende kracht achter de strategie voor het Zwarte-Zeegebied.</p>
      <p sl="cs">En dat niet alleen: deze strategie dient net als alle andere macroregionale strategieën begrotingstechnisch, institutioneel en wetgevingtechnisch neutraal te blijven, met andere woorden, er dienen geen extra middelen voor te worden uitgetrokken, geen nieuwe organen voor in het leven te worden geroepen en geen nieuwe wetgeving voor te worden opgesteld.</p>
      <p sl="cs">Er zijn helemaal geen nieuwe operationele programma’s nodig en ook geen aparte begrotingsposten. Wat wel nodig is, is dat we ons concentreren op de tenuitvoerlegging van concrete projecten waar de desbetreffende lidstaten werkelijk op zitten te wachten.</p>
    </intervention>
    <intervention id="4-113-000" speaker_id="97011" name="Georgios KOUMOUTSAKOS" is_mep="True" mode="spoken" nationality="Greece" birth_date="17-09-1961" birth_place="Athina" p_group="Group of the European People's Party (Christian Democrats)" m_state="GR">
      <p sl="el">Mevrouw de Voorzitter, mijnheer de commissaris, het is een gemeenplaats te zeggen dat het Zwarte Zee-gebied van strategisch belang is voor de Europese Unie. Hoe kan het anders! Met de toetreding van Bulgarije en Roemenië is de Zwarte Zee immers bijna een binnenzee geworden van de Europese Unie. Energie, veiligheid, stabiliteit en natuurlijk democratie: ziehier de belangrijkste sectoren van onze belangstelling voor dit gebied.</p>
      <p sl="el">Sinds wij in 2007 een begin hebben gemaakt met ons beleid ten aanzien van dit, om meerdere redenen, cruciaal gebied hebben wij een aantal stappen vooruit gezet en een aantal successen behaald. Er was helaas echter ook sprake van vertragingen, gefragmenteerd optreden en tijden van inactiviteit. Het is betreurenswaardig dat er sinds 2008 geen enkele ministeriële ontmoeting voor dit beleid meer heeft plaatsgevonden. Door deze situatie zijn wij achterop geraakt ten opzichte van onze aanvankelijke ambities, en gelet op de geostrategische, geopolitieke en economische betekenis van dit gebied rest ons nu maar één keuze, namelijk ons beleid en ons optreden in het Zwarte-Zeegebied versterken.</p>
      <p sl="el">Ik geef daarom zonder enig voorbehoud steun aan het voorstel van de rapporteur, de heer Ungureanu, om het Europees beleid ten aanzien van het Zwarte-Zeegebied op te tillen tot het vlak van een geïntegreerde strategie met een aparte begrotingslijn. Aangezien ik ook lid ben van de Commissie vervoer en toerisme, wil ik het belang onderstrepen van vervoer en toerisme. Deze sectoren moeten vaste bestanddelen zijn van een Europese strategie voor het Middellandse-Zeegebied.</p>
      <p sl="el">Tot slot is het overbodig te onderstrepen dat ook het geïntegreerd maritiem beleid van de Europese Unie een essentiële bijdrage kan leveren aan de duurzame ontwikkeling van het Zwarte-Zeegebied. Dat alles moet nu gebeuren. De uitbreiding is echter een ander vraagstuk, een vraagstuk dat grondig bestudeerd moet worden en heel voorzichtig moet worden aangepakt.</p>
    </intervention>
    <intervention id="4-114-000" speaker_id="34231" name="Evgeni KIRILOV" is_mep="True" mode="spoken" nationality="Bulgaria" birth_date="26-01-1945" birth_place="Lyubichevo" p_group="Group of the Progressive Alliance of Socialists and Democrats in the European Parliament" m_state="BG">
      <p sl="en">Mevrouw de Voorzitter, door de toetreding van Bulgarije en Roemenië is het Zwarte-Zeegebied een aan de EU grenzend gebied geworden. Het vormt een strategische brug die Europa verbindt met de Kaspische Zee en Centraal-Azië. Het geopolitieke en economische belang van dit gebied voor de EU neemt alleen maar toe, in termen van veiligheid, stabiliteit en energie. De Unie moet daarom haar aanwezigheid vergroten, een actief beleid ontwikkelen en blijvende oplossingen vinden voor de bestaande problemen in het gebied.</p>
      <p sl="en">Het zijn niet alleen de kustlanden die grote interesse tonen in multilaterale regionale samenwerking. Een dergelijke samenwerking is namelijk van cruciaal belang voor het oplossen van dringende problemen van regionaal en Europees belang, zoals “bevroren” conflicten, mensenhandel en andere aan veiligheid gerelateerde problemen.</p>
      <p sl="en">Op dit moment is het nodig aandacht te schenken aan een aantal zorgwekkende problemen die van praktisch belang zijn voor alle kustlanden. Eén van die problemen is maritieme veiligheid. De afgelopen jaren is het aantal ongevallen waarbij mensen zijn omgekomen en schade is toegebracht aan het milieu toegenomen in de Zwarte Zee. De EU moet het risico op ongevallen waarbij burgers betrokken zijn, verkleinen door hulp te bieden bij zoek- en reddingsoperaties binnen het kader van het Europese geïntegreerde maritieme beleid. Wij zullen binnenkort waarschijnlijk gaan stemmen over het verslag van onze collega, mevrouw Iliana Malinova Iotova, waarin voor het eerst het EU-visbeleid in de Zwarte Zee wordt behandeld. Dit kan ook een goede basis bieden voor multilaterale samenwerking binnen de regio.</p>
      <p sl="en">Ook is het wenselijk dat de EU steun geeft voor lopende projecten zoals de Zwarte-Zeesnelweg, trans-Europese vervoersassen 8 en 9, en de vervoersverbindingen tussen Zwarte-Zeehavens.</p>
      <p sl="en">Ik wil de rapporteur bedanken voor zijn steun aan mijn amendementen en voor zijn uitstekende mondelinge bijdrage aan het debat.</p>
    </intervention>
    <intervention id="4-115-000" speaker_id="28380" name="Marek SIWIEC" is_mep="True" mode="spoken" nationality="Poland" birth_date="13-03-1955" birth_place="Piekary Sląskie" p_group="Group of the Progressive Alliance of Socialists and Democrats in the European Parliament" m_state="PL">
      <p sl="pl">Mevrouw de Voorzitter, wanneer we het hebben over de Zwarte-Zeeregio moet gezegd worden dat er in de buurt van de Europese Unie geen andere plek te vinden is met zoveel extreme verschillen, zoveel heftige en soms bloedige conflicten en zoveel tegengestelde belangen. We mogen daarom niet de illusie koesteren dat we door het formuleren van willekeurig beleid problemen op kunnen lossen die met ander beleid niet op te lossen zijn. Dit is geen verzoekprogramma; we kunnen de energieproblemen niet oplossen als wij wél een pijpleiding willen maar Rusland niet. Ook regionale conflicten kunnen wij niet oplossen. Dit beleid is zeer beperkt, maar desondanks toch de moeite van het toepassen waard.</p>
      <p sl="pl">Aangezien we het woord synergie gebruiken in relatie tot het EU-beleid voor de Zwarte-Zeeregio, moeten we in ons achterhoofd houden dat dit een zekere toegevoegde waarde impliceert. Ik zou bijvoorbeeld willen vragen waarom het Europees Parlement niet samenwerkt met organisaties die al in deze regio actief zijn, bijvoorbeeld de Parlementaire Vergadering van de Organisatie voor Economische Samenwerking in het Zwarte-Zeegebied (PABSEC). Zij zoeken samenwerking met ons, maar het Europees Parlement is van mening dat het te groot en te belangrijk is en gaat hier niet op in. Ik stel voor om een start te maken met deze samenwerking en niet alleen te handelen.</p>
    </intervention>
    <intervention id="4-116-000" speaker_id="96856" name="George Sabin CUTAȘ" is_mep="True" mode="spoken" nationality="Romania" birth_date="23-02-1968" birth_place="Bacău" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">Het Zwarte-Zeegebied is van strategisch belang voor de Europese Unie. We stellen echter vast dat een gestructureerde benadering voor deze regio ontbreekt. Er is geen actieplan opgesteld voor de Synergie voor het Zwarte-Zeegebied en de financiering is afkomstig uit verschillende instrumenten zonder onderlinge samenhang. Daarom is het noodzakelijk om een EU-strategie voor de Zwarte Zee op te stellen, op hetzelfde prioriteitsniveau als de andere regionale strategieën van de EU en gericht op drie hoofdgebieden: economische, sociale en menselijke ontwikkeling, energie, vervoer en milieu, en veiligheid en goed bestuur.</p>
      <p sl="ro">Bepaalde sleutelprojecten voor de Europese economie, zoals de Nabucco-pijplijn, kunnen de energieonafhankelijkheid vergroten en bijdragen aan de ontwikkeling van de havens aan de Zwarte Zee. Deze hebben een onmiddellijke impuls nodig, hetgeen alleen kan worden bereikt met behulp van een gemeenschappelijke strategie.</p>
    </intervention>
    <intervention id="4-117-000" speaker_id="96660" name="Niki TZAVELA" is_mep="True" mode="spoken" nationality="Greece" birth_date="30-06-1947" birth_place="Lamia" p_group="Europe of freedom and democracy Group - Vice" m_state="GR">
      <p sl="el">Mevrouw de Voorzitter, het Zwarte-Zeegebied is heel erg belangrijk voor de energiezekerheid van Europa. Mijnheer de commissaris, wij zijn hier geconfronteerd met het belangrijke vraagstuk van Nabucco, waar Europa in grote mate van afhankelijk is voor zijn energiezekerheid. De informatie over de leverancier van deze grote pijpleiding is echter uitermate onduidelijk. Gisteren heeft de voorzitter van de Commissie, de heer Barroso, ons gezegd dat hij in Azerbeidzjan en Turkmenistan is geweest en dat de gesprekken heel goed verlopen zijn. Wat betekent dat? Wij moeten toch op een gegeven ogenblik een tijdslimiet vaststellen. Wanneer komen wij te weten of Nabucco al dan niet levensvatbaar is? Dan hoeven wij ons niet meer uit te putten en kunnen wij gaan onderzoeken welke andere mogelijkheden wij hebben. Nabucco is een van de hoofdvraagstukken voor de energiezekerheid van Europa en moet worden opgehelderd. Is er een leverancier, ja of nee?</p>
    </intervention>
    <intervention id="4-118-000" speaker_id="96823" name="Petru Constantin LUHAN" is_mep="True" mode="spoken" nationality="Romania" birth_date="19-03-1977" birth_place="Jud. Suceava" p_group="Group of the European People's Party (Christian Democrats)" m_state="RO">
      <p sl="ro">Ten eerste wil ik de rapporteur, de heer Ungureanu, gelukwensen met het bijzonder goede werk aan dit verslag. Het gaat om een geopolitiek en economisch zeer belangrijk verslag. De regio biedt een aanzienlijk potentieel voor energieproductie en -levering en moet meer aandacht krijgen, met name met het oog op de waarborging van de energiezekerheid van de EU.</p>
      <p sl="ro">Aangezien de acties van de EU tot nu toe onvoldoende helder zijn geweest en de Synergie voor het Zwarte-Zeegebied niet het verwachte potentieel heeft ontplooid, hoop ik van harte dat de Europese dienst voor extern optreden de menselijke en materiële middelen zal hebben om de uitvoering van de drie partnerschappen af te ronden: milieu, vervoer en energie. Ik ben van mening dat de EU deze regio niet moet negeren. Integendeel, zij moet haar aanwezigheid doen voelen door samenhangende acties op lange termijn te ontplooien en aldus de ontwikkelingskansen te benutten.</p>
    </intervention>
    <intervention id="4-119-000" speaker_id="96855" name="Csanád SZEGEDI" is_mep="True" mode="spoken" nationality="Hungary" birth_date="22-09-1982" birth_place="Miskolc" p_group="Non" m_state="HU">
      <p sl="hu">Mevrouw de voorzitter, geachte collega´s, ik wil als Hongaars afgevaardigde mijn gedachten uiten over de strategie voor de Zwarte Zee, omdat ik in het verslag twee doelen meen te zien die overeenstemmen met de hoofdprioriteiten van het Hongaars voorzitterschap.</p>
      <p sl="hu">Ten eerste blijkt uit het verslag dat er een engagement is voor regionale ontwikkeling en samenwerking tussen de Europese Unie en deze regio. Dit is voor ons, Hongaarse afgevaardigden, zeer belangrijk met het oog op de steun voor de Donaustrategie. Wij kunnen immers alleen op geloofwaardige wijze steun vragen voor de Donaustrategie als wij open staan voor steun aan de andere strategieën.</p>
      <p sl="hu">Het tweede doel is energiezekerheid. Naast het feit dat de strategie voor de Zwarte Zee voor vrede en stabiliteit moet zorgen in de regio, is het belangrijkste doel op het gebied van energiezekerheid wellicht het zorgen voor de energiezekerheid zelf, en zoals u gisteren heeft gehoord, is energiezekerheid de tweede hoofdprioriteit van het Hongaars voorzitterschap, en daarom van belang voor ons allemaal.</p>
    </intervention>
    <intervention id="4-120-000" speaker_id="28165" name="Lambert van NISTELROOIJ" is_mep="True" mode="spoken" nationality="Netherlands" birth_date="05-03-1953" birth_place="Nuland" p_group="Group of the European People's Party (Christian Democrats)" m_state="NL">
      <p sl="nl">Voorzitter, de Zwarte Zee is dichtbij en écht Europees, ook als je het vanuit de energie-optiek bekijkt. Als schaduwrapporteur in de Commissie ITRE voor de Fractie van de Europese Volkspartij (Christendemocraten) en als coördinator voor regionaal beleid wil ik dat nog eens onderschrijven; de Zwarte Zee biedt een groot perspectief. En samenwerking is in dit verband de sleutel. Er is net gesproken over de investeringen rond Nabucco; alleen met stabiele relaties kan een en ander werken. Barroso heeft gisteren melding gemaakt van het bereikte resultaat Azerbeidzjan en Turkmenistan. Kortom, de meerwaarde van zulke strategieën staat buiten kijf, is heel erg duidelijk. De heer Brok heeft daar overigens ook nog op gewezen.</p>
      <p sl="nl">Diversificatie van onze energiestroom staat wat mij betreft voorop in een veel breder kader. Dank ook aan rapporteur Ungureanu voor dit sterke en noodzakelijke verslag.</p>
    </intervention>
    <intervention id="4-121-000" speaker_id="95281" name="Viorica DĂNCILĂ" is_mep="True" mode="spoken" nationality="Romania" birth_date="16-12-1963" birth_place="Roşiori de Vede" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">De Zwarte Zee is belangrijk voor de Europese Unie niet alleen vanwege zijn strategische ligging, maar ook vanwege de economische kansen en de randvoorwaarden die het biedt voor een sterkere regionale ontwikkeling. De voordelen van de strategie voor deze regio houden verband met zijn bijdrage aan de diversificatie van de economische activiteiten tussen de aan de zee grenzende landen, de verbetering van de samenwerking op onderwijs- en researchgebied en de versterking van de samenwerking in de regio bij de bescherming van natuurlijke hulpbronnen.</p>
      <p sl="ro">Ik ben van mening dat de Europese Unie de landen in het Zwarte-Zeegebied moet aanmoedigen om voldoende gebruik te maken van de natuurlijke hulpbronnen, een duurzame ontwikkeling van de regio te waarborgen, de levenskwaliteit in deze regio te verbeteren en lokale en regionale partnerschappen op te richten.</p>
    </intervention>
    <intervention id="4-122-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie. – Mevrouw de Voorzitter, op dit moment wil ik slechts drie opmerkingen maken. De eerste heb ik reeds bij aanvang van ons debat gemaakt, namelijk dat ik waardering heb voor dit verslag over het Zwarte-Zeegebied dat precies op het juiste moment komt.</p>
      <p sl="en">Ten tweede ben ik blij dat uit dit debat duidelijk is gebleken hoeveel belang u toekent aan deze speciale regio. Dat belang wordt gedeeld door de Europese Dienst voor extern optreden en de Commissie.</p>
      <p sl="en">Mijn derde opmerking is dat ik uitkijk naar de samenwerking met het Parlement bij de Zwarte-Zeestrategie en de daaropvolgende tenuitvoerlegging ervan.</p>
    </intervention>
    <intervention id="4-123-000" speaker_id="96835" name="Traian UNGUREANU" is_mep="True" mode="spoken" role="rapporteur" nationality="Romania" birth_date="01-03-1958" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="en">Mevrouw de Voorzitter, ik ben blij dat ik het kort kan houden, niet alleen vanwege het lawaai, maar ook omdat ik gelukkig genoeg de steun heb van beide zijden – in de ruime zin van het woord – van dit Parlement. Ik denk dat – zoals de heer Brok benadrukte in zijn briljante opmerkingen – het verslag waarover we vandaag gaan stemmen een zeer goed voorbeeld is van de partijoverschrijdende samenwerking in dit Parlement. Ik wil hierbij de heer Paşcu speciaal bedanken, die een zeer actieve en eerlijke voorstander van dit verslag is gebleken te zijn.</p>
      <p sl="en">Ik wil geen andere namen noemen, omdat dit onrechtvaardig zou zijn. Iedereen heeft namelijk over dit verslag iets belangrijks gezegd: over op de unieke status van het Zwarte-Zeegebied, de kwetsbaarheid ervan en de noodzaak om voorzichtig te werk te gaan bij het formuleren van een beleid voor het Zwarte-Zeegebied.</p>
      <p sl="en">Het is natuurlijk van cruciaal belang de noodzaak van het Nabucco-project en het pan-Europese belang ervan te onderstrepen. Ook wil ik commissaris Füle bedanken voor zijn opmerkingen en met name voor het feit dat hij de maritieme dimensie noemde, waaraan de Commissie op dit moment vorm geeft, en natuurlijk voor het feit dat hij de noodzakelijke verbinding legt tussen de Zwarte-Zeestrategie en de Donaustrategie.</p>
    </intervention>
    <intervention id="4-124-000" speaker_id="96639" name="Isabelle DURANT" is_mep="True" mode="spoken" nationality="Belgium" birth_date="04-09-1954" birth_place="Bruxelles" p_group="Group of the Greens/European Free Alliance" m_state="BE">
      <p sl="nl">Het debat is gesloten.</p>
      <p sl="nl">De stemming vindt over enkele ogenblikken plaats.</p>
      <p sl="nl">Schriftelijke verklaringen (artikel 149)</p>
    </intervention>
    <intervention id="4-125-000" speaker_id="96814" name="Elena BĂSESCU" is_mep="True" mode="written" nationality="Romania" birth_date="24-04-1980" birth_place="Constanţa" p_group="Group of the European People's Party (Christian Democrats)" m_state="RO">
      <p sl="ro">Ten eerste wil ik collega Traian Ungureanu gelukwensen met dit verslag, dat van groot belang is voor Roemenië. Mijn land is van de EU-lidstaten het meest actief in het bevorderen van het strategisch belang van de Zwarte Zee en van de noodzaak van uitbreiding van de EU-rol in deze regio. Het belang van de regio is geschetst in verschillende instrumenten ter ondersteuning van de oostelijke buren van de EU. De Synergie voor het Zwarte-Zeegebied heeft echter slechts beperkte resultaten opgeleverd. Ik ben van mening dat de EU zich in de eerste plaats moet richten op de consolidatie van een stabiele, democratische regio. Onopgeloste conflicten zijn het pijnpunt in het Zwarte-Zeegebied geworden. Deze kunnen op ieder moment weer oplaaien en een bedreiging vormen voor de veiligheid in de regio. De Zwarte Zee is ook bijzonder belangrijk voor de energiezekerheid van de EU. De Europese Commissie moet zich blijven richten op met name de geplande energieprojecten in de regio.</p>
    </intervention>
    <intervention id="4-126-000" speaker_id="33997" name="Corina CREȚU" is_mep="True" mode="written" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">De onduidelijke doelstellingen en overlappende vormen van samenwerking dreigen de EU-strategie voor het Zwarte-Zeegebied van zijn inhoud te ontdoen. Het is niet waarschijnlijk dat de situatie zal verbeteren, gelet op de verschillende status van de betrokken landen ten opzichte van de EU, de vaak uiteenlopende belangen van de betrokken actoren in deze samenwerking en het gebrek aan visie, zoals ook blijkt uit het verslag-Ungureanu. Als we de onopgeloste conflicten in de regio sneller willen aanpakken moeten we beginnen bij de vaststelling dat dit optreden sterk vertraagd is door de wedijver tussen de sponsors van de verschillende plannen, waardoor het proces al vijftien jaar stil ligt. Deze wedijver verraadt hun ware belangen, die vaak impliciet of expliciet gekoppeld zijn aan de beheersing van de vervoersroutes in de regio. Ik ben van mening dat er pas een helderder beeld zal ontstaan wanneer duidelijk wordt wat er gaat gebeuren met de toetreding van Turkije tot de EU en welke status Rusland zal hebben ten opzichte van de Unie. Pas wanneer die zaken zijn opgehelderd kunnen de onopgeloste conflicten worden aangepakt en stabiliteit voor de lange termijn in de regio worden gevestigd.</p>
    </intervention>
    <intervention id="4-127-000" speaker_id="23816" name="András GYÜRK" is_mep="True" mode="written" nationality="Hungary" m_state="HU">
      <p sl="hu">De strategie voor de Zwarte Zee zal naar verwachting een steeds belangrijkere rol spelen in de toekomst van de Europese Unie. Dit wordt goed geïllustreerd door de vorige week ondertekende gezamenlijke verklaring van de Europese Commissie en Azerbeidzjan, waarin Azerbeidzjan zich er schriftelijk toe verplicht een groot aantal gasbronnen aan Europa ter beschikking te stellen. Ik ben verheugd over het feit dat de Europese Commissie eindelijk concrete stappen zet ter bevordering van het Nabucco-project. Het verzekeren van toegang tot de gasbronnen in het Kaspische Zeegebied moet namelijk gezien worden als bijzondere prioriteit. Hiernaast mogen wij niet het transport van het gas naar Europa vergeten, dat alleen mogelijk is via de Zwarte-Zeelanden.</p>
      <p sl="hu">De intensivering van de dialoog tussen de EU en de Zwarte-Zeelanden zou een belangrijke stap vooruit kunnen zijn in de Europese energievoorzieningszekerheid. De aanleg van de Nabucco-pijpleiding zal ook landen met zeer zwak gediversifieerde hulpbronnen toegang geven tot nieuwe gasbronnen. De bouw van de pijleidingen zal echter ook een actieve bijdrage vereisen van de betrokken landen. Een transparant, niet-discriminatoir netwerkkader en een zakenomgeving waarmee investeringen worden ondersteund, zijn niet alleen belangrijk voor de voorzieningszekerheid van de EU-lidstaten, maar ook van cruciaal belang voor de stabiliteit en de welvaart in de regio. Mijns inziens kan de Zwarte-Zeeregio alleen maar profijt hebben van Nabucco. De pijpleiding zal namelijk een voorspelbare bron van inkomen zijn voor de landen in de regio, en zal tegelijkertijd deze landen rechtstreeks toegang geven tot de grootste gasmarkt van de wereld.</p>
    </intervention>
    <intervention id="4-128-000" speaker_id="96781" name="Danuta JAZŁOWIECKA" is_mep="True" mode="written" nationality="Poland" birth_date="19-05-1957" birth_place="Opole" p_group="Group of the European People's Party (Christian Democrats)" m_state="PL">
      <p sl="pl">De auteur van het besproken verslag geeft duidelijk aan dat de in 2007 aangenomen Synergie voor het Zwarte-Zeegebied niet aan alle verwachtingen heeft voldaan. Met de uitbreiding van de EU tot Bulgarije en Roemenië kwam deze regio in het centrum van onze belangstelling te staan. Na de stabilisatie van de situatie in Centraal- en Oost-Europa leek voor de EU de tijd aangebroken te zijn om zich te concentreren op het Zwarte-Zeegebied. Door de mondiale economische crisis is dit thema echter letterlijk van de Europese agenda verdwenen. We mogen echter niet vergeten dat de EU meer is dan alleen de Oostzee of de Middellandse Zee. Natuurlijk hebben die ook onze aandacht nodig, zoals de recente gebeurtenissen in Tunesië aantonen. We moeten ons echter wel gaan realiseren dat vanuit Europees oogpunt het Zwarte-Zeegebied langzamerhand de spil wordt waar alles om draait. Daar bevinden zich de oplossingen voor ons energievraagstuk; daar bevinden zich de verkeersroutes die essentieel zijn voor onze economie, daar sluimeren de kiemen van instabiliteit die een grote bedreiging kunnen vormen voor onze veiligheid. Om al deze redenen moeten we het eens zijn met de stelling van de rapporteur dat het tijd is om een allesomvattende EU-strategie uit te werken voor het Zwarte-Zeegebied. Daarbij lijken de veranderingen die zijn ingevoerd met het Verdrag van Lissabon bij te dragen aan een effectieve invoering van een dergelijk plan. De oprichting van een geschikte eenheid binnen de Europese Dienst voor extern optreden kan bovendien het merendeel van de onvolkomenheden in de huidige Synergie voor het Zwarte-Zeegebied ongedaan maken.</p>
    </intervention>
    <intervention id="4-129-000" speaker_id="28331" name="Jaromír KOHLÍČEK" is_mep="True" mode="written" nationality="Czechia" birth_date="23-02-1953" birth_place="Teplice" p_group="Confederal Group of the European United Left - Nordic Green Left" m_state="CZ">
      <p sl="cs">De EU-strategie voor het Zwarte-Zeegebied doet me denken aan de Yeti: iedereen spreekt erover zonder hem ook maar ooit echt gezien te hebben. Dat blijkt overduidelijk uit het feit dat meteen al aan het begin van de resolutie een aantal zaken niet klopt. Allereerst de afbakening van het Zwarte-Zeegebied. Het is nogal bevreemdend te zien dat Azerbeidzjan, een land dicht bij de Kaspische Zee, er wel in wordt opgenomen en Macedonië niet, ondanks het feit dat de twee dichtstbijzijnde buurlanden daarvan, te weten Bulgarije en Griekenland, “volgens de definitie van de Europese Commissie” wel tot het Zwarte-Zeegebied behoort. En ik maar denken dat Griekenland niet aan de Zwarte Zee lag! Dan de dertien samenwerkingsgebieden die een nauwere betrokkenheid van de EU in de gegeven regio vereisen: toch wel een heel erg omvangrijke agenda. Het heeft er alles weg van dat de Europese Commissie niet goed in de gaten heeft hoe belangrijk dit gebied wel niet is. En dan ten slotte nog het feit dat er in de lente van dit jaar 1,5 miljoen euro uit het proefproject voor milieu en ontwikkeling van het gebied is overgeheveld naar een project in de bananensector in de ACS-landen. Ik zou toch echt wel heel graag willen weten op basis van wat voor gegevens de Commissie tot een dergelijk besluit is gekomen. Verder is het nogal curieus dat de auteur “even niet in de gaten had” dat er een gasleiding bestaat met de naam South Stream, terwijl hij wel spreekt over het controversiële en in geldnood verkerende Nabucco-project. Ik zou graag willen benadrukken dat voor de verdere ontwikkeling van de regio niet alleen de eerder genoemde zaken van belang zijn, maar ook de totstandkoming van partnerschappen met uiteenlopende regio's in de Europese Unie. Dan tot slot nog ontbreekt er een verwijzing naar de laatste stand van zaken in de onderhandelingen over de afschaffing van de visumplicht voor Oekraïne.</p>
    </intervention>
    <intervention id="4-129-250" speaker_id="95017" name="Iosif MATULA" is_mep="True" mode="written" nationality="Romania" birth_date="23-08-1958" birth_place="Tamasda" p_group="Group of the European People's Party (Christian Democrats)" m_state="RO">
      <p sl="ro">We bespreken vandaag een project dat vanuit verschillende perspectieven van belang is voor de toekomst van de Europese Unie. De toetreding van Roemenië en Bulgarije tot de EU heeft toegevoegde waarde gebracht via de toegang tot de Zwarte Zee, een regio waarin ook buurlanden van de EU liggen, waaronder strategische partners. Het opstellen van een gezamenlijke EU-strategie voor het Zwarte-Zeegebied maakt het mogelijk om aanzienlijke vooruitgang te boeken in de richting van een gebied van stabiliteit, veiligheid, democratie en welvaart. In deze context kunnen we de gemeenschappelijke, geïntegreerde initiatieven van de landen in de regio beschouwen als een eerste stap in de richting van eenwording van ons continent.</p>
      <p sl="ro">Als Roemeen en als lid van de Commissie regionale ontwikkeling steun ik de koppeling tussen de toekomstige EU-strategie voor het Zwarte-Zeegebied en de Donaustrategie, die de Europese Commissie onlangs heeft gelanceerd. Ik ben van mening dat de EU meer betrokken moet raken bij de Zwarte Zee en moet samenwerken met derde landen, aangezien onze regio’s territoriaal en economisch gezien met elkaar verbonden zijn. Hierdoor kunnen wij voor de toekomst een grotere energiezekerheid verkrijgen, evenals door het uitvoeren van infrastructuurprojecten als de zuidelijke corridor of LNG-terminals en door het diversifiëren van de aanvoerroutes en energiebronnen.</p>
      <p sl="ro">Verder moeten we de coördinatie van de financiële instrumenten voor het Zwarte-Zeegebied de nodige aandacht geven, de havens ontwikkelen en moderniseren en de vervuiling in het gebied terugdringen.</p>
    </intervention>
    <intervention id="4-129-500" speaker_id="96803" name="Zbigniew ZIOBRO" is_mep="True" mode="written" nationality="Poland" birth_date="18-08-1970" birth_place="Kraków" p_group="European Conservatives and Reformists Group" m_state="PL">
      <p sl="pl">De Synergie voor het Zwarte-Zeegebied is het zoveelste voorbeeld van een gemiste kans op het gebied van de betrekkingen met regio´s die geopolitiek en strategisch belangrijk zijn voor de toekomst. Bij het aannemen van de Synergie is de bouw van energie-interconnecties tussen de landen van het Zwarte-Zeegebied en de Europese Unie als een van de prioriteiten aangemerkt. De belangrijkste investering die het bereiken van die doelstelling mogelijk moet maken is de Nabucco-gaspijpleiding. Helaas toont Brussel op dit gebied al langere tijd een groot gebrek aan besluitvaardigheid. Buurlanden die belang hebben bij de bouw van de pijpleiding wijzen hier op. Azerbeidzjan meldt al een jaar dat de EU actie moet ondernemen om contracten af te sluiten voor gas uit Kazakstan en Tadzjikistan. Zonder deze contracten is de bouw van de gaspijpleiding niet rendabel. Ondertussen wordt de bouw van een concurrerend project dat de Kaukasuslanden links laat liggen, de Russische South Stream gaspijpleiding, stilzwijgend toegestaan. Zo mogen wij niet optreden. De bepalingen uit het verslag over de energieproblematiek zijn onvoldoende en moeten nader gepreciseerd worden door informatie toe te voegen over de middelen die zijn uitgetrokken voor investeringen die van strategisch belang zijn voor de toekomst van de EU.</p>
    </intervention>
  </section>
  <section id="creitem7" title="7. Stemmingen">
    <intervention id="4-133-000" speaker_id="4436" name="Gianni PITTELLA" is_mep="True" mode="spoken" nationality="Italy" birth_date="19-11-1958" birth_place="Lauria " p_group="Group of the Progressive Alliance of Socialists and Democrats in the European Parliament" m_state="IT">
      <p sl="nl">Wij gaan nu over tot de stemming.</p>
      <a text="(Uitslagen en nadere bijzonderheden betreffende de stemmingen: zie notulen)"/>
      <p sl="nl">Mevrouw Morkūnaitė-Mikulėnienė vraagt om het woord voor een beroep op het Reglement.</p>
    </intervention>
    <intervention id="4-134-000" speaker_id="96695" name="Radvilė MORKŪNAITĖ-MIKULĖNIENĖ" is_mep="True" mode="spoken" nationality="Lithuania" birth_date="02-01-1984" birth_place="Kaunas" p_group="Group of the European People's Party (Christian Democrats)" m_state="LT">
      <p sl="lt">Mijnheer de Voorzitter, dames en heren, 13 januari was de twintigste verjaardag van een gebeurtenis die de muren van het Sovjetimperium deed instorten. In 1991 bood een menigte van duizenden ongewapende burgers in Litouwen verzet tegen de agressie van het Sovjetleger. Zij streden voor vrijheid en onafhankelijkheid. Europa en de hele wereld keken geschokt toe terwijl de gebeurtenissen zich in de bloedige nacht van 13 januari ontvouwden. Staten, internationale organisaties en individuele personen reageerden op het geweld van de bezettingsmacht door hun steun te betuigen aan Vilnius. In naam van alle Litouwers dank ik het Europees Parlement, dat op 24 januari een resolutie aannam waarin steun werd betuigd aan de Baltische staten en de Sovjetagressie werd veroordeeld. Wij danken de door u vertegenwoordigde landen, die ons niet in de steek hebben gelaten. Bij wijze van symbolische dank hebben wij in uw postvak een gelegenheidspublicatie neergelegd ter herdenking van die gebeurtenissen. Om te voorkomen dat een dergelijke tragische geschiedenis zich ooit herhaalt, moeten wij …</p>
    </intervention>
    <intervention id="4-135-000" speaker_id="4436" name="Gianni PITTELLA" is_mep="True" mode="spoken" nationality="Italy" birth_date="19-11-1958" birth_place="Lauria " p_group="Group of the Progressive Alliance of Socialists and Democrats in the European Parliament" m_state="IT">
      <p sl="nl">Mevrouw Morkūnaitė-Mikulėnienė, dank u wel. Ik verzoek u af te sluiten. Wij hebben u het woord gegeven alhoewel het geen beroep op het Reglement was. Ik heb u echter niet willen onderbreken, uit beleefdheid, maar ook omdat u een aantal zinvolle punten naar voren hebt gebracht. Dank u wel.</p>
    </intervention>
  </section>
  <section id="creitem8" title="7.1. Kaderovereenkomst EU-Libië (A7-0368/2010, Ana Gomes) (stemming)"/>
  <section id="creitem9" title="7.2. Situatie van christenen in de context van vrijheid van godsdienst (B7-0039/2011&#10;) (stemming)">
    <intervention id="4-139-000" speaker_id="1263" name="Elmar BROK" is_mep="True" mode="spoken" nationality="Germany" birth_date="14-05-1946" birth_place="Verl " p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, in overleg met de andere fracties willen we graag een verduidelijking geven. We willen niet het EDEO-systeem veranderen, maar de bevoegdheden ervan uitbreiden. Deze formulering geeft duidelijker weer wat we bedoelen, en we vragen onze collega’s hiermee in te stemmen. Bovendien hebben we hier de officiële naam van de Europese Dienst voor extern optreden gebruikt.</p>
    </intervention>
  </section>
  <section id="creitem10" title="7.3. Situatie in Wit-Rusland (B7-0044/2011&#10;) (stemming)">
    <intervention id="4-143-000" speaker_id="28279" name="Justas Vincas PALECKIS" is_mep="True" mode="spoken" nationality="Lithuania" birth_date="01-01-1942" birth_place="Samara " p_group="Group of the Progressive Alliance of Socialists and Democrats in the European Parliament" m_state="LT">
      <p sl="en">Mijnheer de Voorzitter, wij willen een korte maar belangrijke toevoeging aan paragraaf 2 voorstellen: “is vooral bezorgd over de gezondheid van Mikalay Statkevich, die al 31 dagen in hongerstaking is”.</p>
    </intervention>
    <intervention id="4-145-000" speaker_id="23782" name="Jacek PROTASIEWICZ" is_mep="True" mode="spoken" nationality="Poland" birth_date="05-06-1967" birth_place="Brzeg" p_group="Group of the European People's Party (Christian Democrats)" m_state="PL">
      <p sl="en">Mijnheer de Voorzitter, dit is een amendement dat zeer veel lijkt op dat van Justas Paleckis. Aangezien de resolutie niet alleen een politieke verklaring van het Parlement is, maar ook morele steun biedt voor degenen die gevangen zitten, willen we voorstellen de namen van vier voormalige presidentskandidaten die nog altijd door de KGB gevangen worden gehouden in onze resolutie op te nemen.</p>
      <p sl="en">Dat zijn Vladimir Nekliayev, Andrei Sannikov, Nikolai Statkevich en Alexei Mikhalevich, evenals twee leiders van de democratische oppositiepartijen, Pavel Severinets, mede-voorzitter van de Christen-Democratische partij van Belarus, en Anatoly Lebedko, de leider van de Verenigde burgerpartij. We willen u, collega’s, verzoeken in te stemmen met de opneming van deze zes namen in paragraaf 3.</p>
    </intervention>
    <intervention id="4-147-000" speaker_id="23746" name="Vytautas LANDSBERGIS" is_mep="True" mode="spoken" nationality="Lithuania" birth_date="18-10-1932" birth_place="Kaunas" p_group="Group of the European People's Party (Christian Democrats)" m_state="LT">
      <p sl="en">Mijnheer de Voorzitter, het zou gepast zijn om in paragraaf 9 het volgende idee in gedachten te houden, of misschien in de tekst op te nemen: “daarnaast zou de Commissie de heruitgave en distributie van de gedichtenbundels van Uladzimir Niakliayeu moeten financieren, die onlangs in beslag zijn genomen en door de Belarussische autoriteiten zijn verbrand”. Ik verzoek u om, indien mogelijk, hier geen bewaar tegen te maken.</p>
    </intervention>
    <intervention id="4-149-000" speaker_id="97230" name="Kristiina OJULAND" is_mep="True" mode="spoken" nationality="Estonia" birth_date="17-12-1966" birth_place="Kohtla-Järve" p_group="Group of the Alliance of Liberals and Democrats for Europe" m_state="EE">
      <p sl="en">Mijnheer de Voorzitter, we willen een mondeling amendement indienen en in paragraaf 13 de woorden “niet later dan” toevoegen na de woorden “activiteiten in het kader van het Oostelijk Partnerschap”. We hebben dit amendement nodig omdat we behoefte hebben aan snelle beslissingen voor de betrekkingen met Belarus en met name voor het besluit inzake het Oostelijk Partnerschap en de voortzetting van de deelname van Belarus. We verzoeken u om uw steun.</p>
    </intervention>
  </section>
  <section id="creitem11" title="7.4. Verslag over het mededingingsbeleid 2009 (A7-0374/2010, Derk Jan Eppink) (stemming)">
    <intervention id="4-153-000" speaker_id="28238" name="Michael CRAMER" is_mep="True" mode="spoken" nationality="Germany" birth_date="16-06-1949" birth_place="Gevelsberg" p_group="Group of the Greens/European Free Alliance" m_state="DE">
      <p sl="de">Wij willen aan paragraaf 105 graag het volgende toevoegen:</p>
      <p sl="de">“verzoekt de lidstaten en de Commissie voor de overgangsperiode”.</p>
    </intervention>
  </section>
  <section id="creitem12" title="7.5. Een duurzaam EU-beleid voor het hoge noorden (A7-0377/2010, Michael Gahler) (stemming)"/>
  <section id="creitem13" title="7.6. Een EU-strategie voor het Zwarte-Zeegebied (A7-0378/2010, Traian Ungureanu) (stemming)">
    <intervention id="4-159-000" speaker_id="33990" name="Adrian SEVERIN" is_mep="True" mode="spoken" nationality="Romania" birth_date="28-03-1954" birth_place="Bucureşti" p_group="Group of the Progressive Alliance of Socialists and Democrats in the European Parliament - Vice" m_state="RO">
      <p sl="en">Mijnheer de Voorzitter, ik wil een mondeling amendement indienen op paragraaf 13. Na de tweede zin, die luidt “is ervan overtuigd dat een institutioneel instrument dat de EU en de BSEC samenbrengt een stap voorwaarts zou kunnen betekenen naar een werkelijk partnerschap in de regio”, stel ik voor de volgende zin toe te voegen: “verzoekt daarom dat een gezamenlijke werkgroep van de Commissie buitenlandse zaken van het Europees Parlement en de nog op te richten Parlementaire Vergadering van de BSEC wordt ingesteld”. Dit voorziet ons van een gepast instrument om het algemene idee, waarover blijkbaar overeenstemming bestaat, uit te voeren. Ik heb met de rapporteur gesproken, die dit amendement lijkt te steunen en te aanvaarden.</p>
    </intervention>
  </section>
  <section id="creitem14" title="8. Stemverklaringen">
    <intervention id="4-164-000" speaker_id="96663" name="Morten MESSERSCHMIDT" is_mep="True" mode="spoken" nationality="Denmark" birth_date="13-11-1980" birth_place="Frederikssund" p_group="European Conservatives and Reformists Group" m_state="DK">
      <p sl="da">Mijnheer de Voorzitter, dank voor de mogelijkheid om te spreken over de overeenkomst die vandaag is gesloten tussen de EU en Libië, waarbij ik moet opmerken dat een ding overduidelijk ontbreekt. Het is vreemd om te zien dat het element dat nog het meeste betekent voor de Europeanen volledig buiten dit verslag is gelaten, namelijk de situatie dat Libië als een enorm land van doorreis fungeert voor illegale migranten die naar Europa komen uit heel Afrika, uit Azië, uit grote delen van de wereld. Het is welbekend dat de EU het magische land is waar de straten geplaveid zijn met goud en honing. Daarom is het een enorme magneet voor de ongelooflijk grote aantallen mensen die uit de gevangenis, armoede en ellende in hun eigen land willen ontsnappen. Het is ook duidelijk dat juist het feit dat Libië, samen met andere Noord-Afrikaanse landen, als een duidelijk land van doorreis fungeert, een enorme uitdaging is voor ons in de EU. Dit had een veel grotere rol moeten spelen in de discussies die we met de Libische autoriteiten hebben gehad en een veel grotere rol in verband met de eisen die we stellen om deze druk op de grenzen van Europa te voorkomen. Het is goed dat er een dialoog op gang is gebracht, maar het is frustrerend dat de dialoog niet mag gaan over essentiële kwesties.</p>
    </intervention>
    <intervention id="4-166-000" speaker_id="96818" name="Salvatore IACOLINO" is_mep="True" mode="spoken" nationality="Italy" birth_date="18-11-1963" birth_place="Favara" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, antisemitisme, anti-islamisme en vijandigheid en afkeer jegens christenen zijn tegenwoordig nog in meer of mindere mate aanwezig in verschillende delen van de wereld.</p>
      <p sl="it">De recente, soms zeer bloedige aanslagen op in Pakistan, Irak, Egypte, Nigeria en Cyprus wonende christenen moeten streng worden veroordeeld. Het wederzijds begrip van de waarden van andere mensen en het beginsel van godsdienstvrijheid mogen niet op deze wijze worden beperkt. De fundamentele vrijheden moeten dus worden gewaarborgd, of het nu gaat om het christelijke geloof of om andere godsdiensten.</p>
      <p sl="it">Tegelijkertijd kan en mag de Europese Unie geen aanzienlijke bedragen verspillen in de huidige tijd van economische crisis om andere godsdiensten te bevorderen. De Commissie heeft het ongelooflijke bedrag van 4 miljoen euro uitgegeven voor het promoten van de islam. Dat bedrag had waarschijnlijk voor belangrijkere doelen gebruikt kunnen worden.</p>
    </intervention>
    <intervention id="4-167-000" speaker_id="97193" name="Antonello ANTINORO" is_mep="True" mode="spoken" nationality="Italy" birth_date="03-08-1960" birth_place="Palermo" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, ik geloof dat de teksten die we vandaag hebben aangenomen van fundamenteel belang zijn. Godsdienstvrijheid is de moeder van alle vrijheden en maakt deel uit van de fundamentele en onvervreemdbare rechten van de mens die zijn vastgelegd in de Universele Verklaring van de rechten van de mens.</p>
      <p sl="it">Tot die vrijheden behoren ook de vrijheid om van godsdienst of levensovertuiging te veranderen, of de vrijheid hetzij alleen, hetzij met anderen, zowel in het openbaar als in het privéleven een godsdienst of levensovertuiging tot uiting te brengen door de eredienst, het onderhouden van de geboden en voorschriften, door praktische toepassing en het onderwijzen ervan. De bloedige aanslagen die de afgelopen maanden zijn gepleegd en waarbij slachtoffers van christelijke minderheden zijn gevallen, vormen echter een hoogtepunt in een offensief tegen christelijke bevolkingsgroepen in grote delen van de wereld waarbij systematisch en willekeurig geweld wordt gebruikt.</p>
      <p sl="it">Zoals deze gebeurtenissen echter laten zien, staat de godsdienstvrijheid vandaag helaas weer ter discussie: er ontstaat intolerantie die vaak om politieke en economische redenen wordt gevoed en als middel wordt gebruikt. Wat in het huidige klimaat het meest opvalt is de stilte van de instellingen. En zelfs stille protesten worden gemakkelijk het zwijgen opgelegd.</p>
    </intervention>
    <intervention id="4-168-000" speaker_id="96663" name="Morten MESSERSCHMIDT" is_mep="True" mode="spoken" nationality="Denmark" birth_date="13-11-1980" birth_place="Frederikssund" p_group="European Conservatives and Reformists Group" m_state="DK">
      <p sl="da">Mijnheer de Voorzitter, ik deel de zorgen en standpunten die de vorige sprekers naar voren hebben gebracht. Er is echter een element in dit verslag dat in feite te weinig aandacht heeft gehad, namelijk paragraaf 7, die gaat over de veroordeling van de manier waarop de Turkse autoriteiten zich gedragen in Noord-Cyprus. Noord-Cyprus wordt overeenkomstig alle internationale regels illegaal bezet door Turkije, door Turkse troepen, oftewel door de troepen van een land dat formeel en in werkelijkheid onderhandelt over toetreding tot de EU.</p>
      <p sl="da">We zien hoe Grieks-Cypriotische inwoners die terug willen gaan naar hun kerken, hun kloosters en hun gewijde gebouwen in Noord-Cyprus, geïntimideerd worden bij hun terugkeer en gehinderd worden bij het binnengaan en restaureren van hun kerken en bij het terugvorderen van eigendom dat hun wettelijk toekomt.</p>
      <p sl="da">Wat we in feite in Noord-Cyprus zien, is de gewelddadige discriminatie en onderdrukking van christenen met de directe steun van een kandidaat-lidstaat van de EU, namelijk Turkije. Dit is onacceptabel en daarom zou het Europees Parlement moeten optreden overeenkomstig deze paragraaf 7 en aanbevelen dat de onderhandelingen met Turkije worden stopgezet, in ieder geval totdat de orde in Noord-Cyprus hersteld is.</p>
    </intervention>
    <intervention id="4-169-000" speaker_id="96790" name="Marek Józef GRÓBARCZYK" is_mep="True" mode="spoken" nationality="Poland" birth_date="13-03-1968" birth_place="Nowy Sącz" p_group="European Conservatives and Reformists Group" m_state="PL">
      <p sl="pl">Mijnheer de Voorzitter, vanwege zijn wortels heeft Europa de bijzondere plicht om alle christenen op de wereld te beschermen. Uiteraard is deze resolutie hier een uiting van en ik heb natuurlijk vóór gestemd. Europa heeft echter ook de plicht maatregelen te nemen om in de toekomst alle christenen op de wereld te beschermen en te voorkomen dat zich opnieuw dergelijke drama's voordoen.</p>
    </intervention>
    <intervention id="4-170-000" speaker_id="23788" name="Adam BIELAN" is_mep="True" mode="spoken" nationality="Poland" birth_date="12-09-1974" birth_place="Gdańsk" m_state="PL">
      <p sl="pl">Mijnheer de Voorzitter, in verschillende landen, meestal landen met een overwegende moslimbevolking, hebben we de afgelopen tijd verschillende gewelddadige vervolgingen van christelijke minderheden waar kunnen nemen. We mogen niet werkeloos toezien bij dergelijke gebeurtenissen. De eerbiediging van de vrijheid van godsdienst en de overige burgerlijke vrijheden is een van de prioriteiten van het Europees Parlement. Ik sta dan ook volledig achter de verklaring van de Voorzitter van het Europees Parlement, de heer Buzek, waarin hij deze misdaden veroordeelt. Tevens roep ik de Europese Unie op alle beschikbare diplomatieke maatregelen te nemen om de vrijheid van godsdienst van religieuze minderheden te beschermen, vooral in landen waar de autochtone bevolking deze rechten schendt. In het onlangs aangenomen verslag over de mensenrechten in 2009 hebben we de noodzaak benadrukt dat de EU een actieve rol speelt bij de verbetering van de situatie van de mensenrechten en de democratie in de wereld. We hebben de instelling van een speciale EU-vertegenwoordiger voor de mensenrechten bepleit. De resolutie van vandaag vormt een uitstekend uitgangspunt voor onze verdere strijd om deze rechten te eerbiedigen.</p>
    </intervention>
    <intervention id="4-171-000" speaker_id="23785" name="Andrzej GRZYB" is_mep="True" mode="spoken" nationality="Poland" birth_date="23-08-1956" birth_place="Siedlików" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, ik ben verheugd dat de resolutie over de vervolging van christenen die ik mede heb opgesteld, is aangenomen. Tegelijkertijd wil ik mevrouw Ashton bedanken voor haar reactie op de situatie van christenen in Alexandrië. Het bezoek van de bisschoppen van de Syrische kerk in Irak en hun dramatische relaas over de christenen in dat land liggen nog vers in ons geheugen. In dit verband wil ik ook paus Johannes Paulus II noemen die over enkele maanden tot onze vreugde zalig zal worden verklaard. Hij was een groot pleitbezorger van vrede en de dialoog tussen christenen, joden, moslim en belijders van andere religies. We herinneren ons de bijeenkomsten in Assisi en de bezoeken die paus Johannes Paulus II uit respect en naastenliefde heeft gebracht aan zowel een moskee als een synagoge.</p>
      <p sl="pl">De situatie van christenen in de wereld vraagt om actie van de Europese Unie; dat is onze plicht. We moeten niet alleen alle politieke middelen inzetten, maar ook hulp bieden aan degenen die als gevolg van de vervolgingen materiële schade hebben geleden.</p>
    </intervention>
    <intervention id="4-172-000" speaker_id="28424" name="Tunne KELAM" is_mep="True" mode="spoken" nationality="Estonia" birth_date="10-07-1936" birth_place="Taheva" p_group="Group of the European People's Party (Christian Democrats)" m_state="EE">
      <p sl="en">Mijnheer de Voorzitter, als één van de opstellers van deze historische resolutie heb ik vóór gestemd. Er zijn echter twee belangrijke zaken die ik de hoge vertegenwoordiger en de Commissie wil meedelen en die zo spoedig mogelijk moeten worden uitgevoerd.</p>
      <p sl="en">Allereerst moet de Commissie dringend een EU-strategie ontwikkelen voor de handhaving van het recht op vrijheid van godsdienst, en daarin ook een lijst opnemen met maatregelen tegen landen waarvan bekend is dat ze weigeren om religieuze minderheden te beschermen.</p>
      <p sl="en">Ten tweede moet de Commissie binnen het Directoraat mensenrechten van de Europese Dienst voor extern optreden een permanent systeem opzetten voor toezicht op de beperkingen van de godsdienstvrijheid door regeringen en jaarlijkse verslaglegging aan het Parlement.</p>
    </intervention>
    <intervention id="4-173-000" speaker_id="1073" name="Cristiana MUSCARDINI" is_mep="True" mode="spoken" nationality="Italy" birth_date="06-11-1948" birth_place="Cannobio " p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, godsdienstvrijheid is de grondwaarde van de beschaving. Zonder godsdienstvrijheid is de democratie kreupel en is de samenleving ingemetseld in een geloof waarin de mens en zijn waardigheid niet worden erkend.</p>
      <p sl="it">Dat is wat er nu in verschillende delen van de wereld gebeurt, waar extremisme en fundamentalisme dodelijk geweld ontketenen tegen aanhangers van het christelijk geloof, wat hen tot ware hedendaagse martelaren maakt. De intolerantie waar het geweld uit voortkomt, ontstaat uit een fundamentalistische cultuur. Daarom moet elke uiting die de godsdienstige of culturele identiteit van anderen verwerpt altijd en onmiddellijk worden veroordeeld. Het waarborgen van de eerbiediging van godsdiensten behoort tot de plichten van de internationale gemeenschap en haar instellingen, die niet altijd direct hebben ingegrepen toen er bloedbaden werden aangericht onder christenen.</p>
      <p sl="it">De chaldeeërs in Irak en de kopten in Egypte dreigen te verdwijnen uit gebieden waar ze eeuwenlang aanwezig waren. Ik wil nog een keer mijn dank betuigen aan Voorzitter Buzek, die met overtuiging het voorstel voor een fakkeltocht heeft gesteund, als een teken van licht voor christenen ter nagedachtenis aan alle slachtoffers onder gelovigen die zijn gemarteld door het fundamentalisme.</p>
      <p sl="it">Ik hoop dat godsdienstvrijheid een banier van de menselijke beschaving wordt en wens iedereen geloof, hoop en naastenliefde, maar ook vrijheid en rechtvaardigheid toe.</p>
    </intervention>
    <intervention id="4-174-000" speaker_id="96819" name="Licia RONZULLI" is_mep="True" mode="spoken" nationality="Italy" birth_date="14-09-1975" birth_place="Milano" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, ik heb ook voor deze resolutie gestemd, omdat de bescherming van religieuze minderheden in de wereld vandaag belangrijker is dan ooit.</p>
      <p sl="it">Het is uitermate verontrustend dat anno 2011 iemand nog wordt vervolgd vanwege zijn of haar geloof. Artikel 10 van het Handvest van de grondrechten van de Europese Unie staat geen enkele afwijkende interpretatie toe. In dat artikel is in duidelijke woorden de volwaardige vrijheid van gedachte, geweten en godsdienst vervat. De aanslagen op enkele religieuze gemeenschappen in de afgelopen weken duiden er wederom op dat het dringend noodzakelijk is dat alle regeringen ondanks de moeilijkheden en de bedreigingen doeltreffende maatregelen nemen om alle religieuze minderheden te beschermen.</p>
      <p sl="it">De Europese Unie moet zich ten doel stellen een dialoog tussen godsdiensten op gang te brengen voor een betere samenwerking tussen de Europese landen, maar vooral de landen waar de bescherming van de godsdienstvrijheid nog niet is gewaarborgd. Het recht op godsdienstvrijheid moet overal worden bewaakt en gegarandeerd, zonder enige uitzondering.</p>
    </intervention>
    <intervention id="4-175-000" speaker_id="28316" name="Hannu TAKKULA" is_mep="True" mode="spoken" nationality="Finland" birth_date="20-11-1963" p_group="Group of the Alliance of Liberals and Democrats for Europe" m_state="FI">
      <p sl="fi">Mijnheer de Voorzitter, dit is een uitstekende en historische resolutie Wij moeten aandacht besteden aan de vrijheid van godsdienst in Europa. Het is belangrijk dat wij ons bewust zijn van onze wortels: de joods-christelijke waarden. De fundamentele Europese waarden en rechten zijn gebaseerd op dit erfgoed, op deze wortels. Misschien deed wat in Egypte met de koptische christenen is gebeurd ons de situatie beseffen. Christenen hebben in verschillende delen van de wereld bescherming nodig en niet alleen in Egypte: ook in Turkije en Assyrië zijn soortgelijke dingen gebeurd.</p>
      <p sl="fi">Wij Europeanen moeten eveneens specifieke aandacht besteden aan het feit dat ook in de Europese Unie situaties bestaan waarin wij moeten ingrijpen. Ook hier worden mensen vervolgd vanwege hun godsdienst.</p>
      <p sl="fi">Dat is weer te wijten aan een misplaatste angst voor de islam. Wij hebben onze eigen waarden losgelaten en vervolgens de christelijke waarden met voeten getreden ten koste van de islam. Dat moeten wij niet doen. Wij hebben dialoog en vrijheid van godsdienst nodig. Wij moeten ons Europees cultureel erfgoed ofwel de joods-christelijke waarden koesteren en moedig verdedigen. Deze waarden zijn een wezenlijk onderdeel van onze Europese identiteit.</p>
    </intervention>
    <intervention id="4-176-000" speaker_id="24030" name="Philip CLAEYS" is_mep="True" mode="spoken" nationality="Belgium" birth_date="24-05-1965" birth_place="Gent" p_group="Non" m_state="BE">
      <p sl="nl">Voorzitter, ik heb vóór de resolutie over de situatie van de christenen gestemd en ik ben blij dat de resolutie is aangenomen, maar toch heb ik mijn bedenkingen over het omfloerst taalgebruik. Nergens wordt bijvoorbeeld ondubbelzinnig gesteld dat de grootste problemen van christenen in islamitische landen voorkomen.</p>
      <p sl="nl">In overweging N wordt dan weer gesteld dat Europa ook niet vrij is van gevallen van schendingen van de godsdienstvrijheid en dat klopt wellicht wel, maar op die manier plaatst men incidentele en beperkte problemen in Europa op dezelfde lijn als de structurele discriminaties van en aanvallen tegen christenen in moslimlanden. Het gaat trouwens niet alleen om bomaanslagen en ander fysiek geweld door moslim-extremisten; er is ook een officieel beleid in veel moslimlanden dat gericht is tegen christenen. Denk maar aan de quasi onmogelijkheid om christelijke kerken te renoveren in Turkije, of aan de moeilijkheden die worden veroorzaakt voor de opvolging van de oecumenisch patriarch van Constantinopel. Ook het gedrag van de Turkse bezettingsmacht in Cyprus is een echt schandaal.</p>
    </intervention>
    <intervention id="4-177-000" speaker_id="96668" name="Seán KELLY" is_mep="True" mode="spoken" nationality="Ireland" birth_date="26-04-1952" birth_place="Killarney" m_state="IE">
      <p sl="ga">Mijnheer de Voorzitter, ik heb hier gisteren het debat bijgewoond. Het was uitermate interessant en heel belangrijk. Ook heb ik gisteren de kaarsenceremonie buiten bijgewoond en ik wil onze Voorzitter, Jerzy Buzek, bedanken voor het leiderschap dat hij bij deze optocht heeft getoond.</p>
      <p sl="en">De vervolging van christenen van de afgelopen tijd herinnert aan de dagen van het Romeinse Rijk, toen christenen werden beschouwd als wild waarop gejaagd mocht worden en dat mocht worden vermoord. Hier moet een einde aan komen. Het is belangrijk dat de Europese Unie haar rol speelt – en ik denk dat we dit ook doen – om de vrijheid van meningsuiting en de vrijheid van geloofsbelijdenis voor godsdienstige groeperingen te waarborgen, niet alleen binnen de Europese Unie maar ook in landen die een aanvraag hebben ingediend. Dat is een zeer belangrijk punt voor heel de wereld.</p>
      <p sl="ga">Ik ben zeer verheugd dat deze historische resolutie vandaag is aangenomen, en in het bijzonder omdat dit met eenparigheid van stemmen is aangenomen.</p>
    </intervention>
    <intervention id="4-180-000" speaker_id="28372" name="Ryszard CZARNECKI" is_mep="True" mode="spoken" nationality="Poland" birth_date="25-01-1963" birth_place="Londyn " m_state="PL">
      <p sl="pl">Mijnheer de Voorzitter, dit is een belangrijke resolutie, want het is de eerste en hij komt bovendien op een bijzonder moment. We weten van de afslachting van christenen in Irak. We weten wat er in Egypte gebeurt en wat er de laatste jaren niet is gebeurd in dat land We weten van de op zichzelf staande, maar belangrijke moorden op christelijke geestelijken en andere christenen in Turkije, Syrië en Pakistan. We weten ook wat er in sommige Afrikaanse landen met een overwegende moslimbevolking gebeurt. Ik ben daarom uiterst verbaasd dat de voorzitter van de Europese Commissie, de heer Barroso, blijft zwijgen. Een week lang onthield hij zich van commentaar. Pas onder druk van diverse premiers van de lidstaten – helaas bevond de premier van mijn land zich niet in dat gezelschap – heeft hij over dit onderwerp een verklaring afgelegd. Het is goed dat mevrouw Ashton zich wel heeft uitgesproken, maar eigenlijk hoort het hoofd van de Europese Commissie onmiddellijk in te grijpen in kwesties als deze. Het is bijzonder jammer dat hij dit heeft nagelaten.</p>
    </intervention>
    <intervention id="4-182-000" speaker_id="4555" name="Daniel HANNAN" is_mep="True" mode="spoken" nationality="United Kingdom" birth_date="01-09-1971" birth_place="Lima" p_group="European Conservatives and Reformists Group - Vice" m_state="GB">
      <p sl="en">Mijnheer de Voorzitter, ik ben blij dat dit Parlement op de hoogte is van de autocratische uitglijder van Belarus. Het bewind in Belarus vertegenwoordigt een regeringssysteem dat dit continent al twintig jaar geleden achter zich zou moeten hebben gelaten.</p>
      <p sl="en">Desondanks hoop ik dat deze resolutie sommige collega’s aan zal zetten tot zelfonderzoek. Bekijk het eens vanuit het oogpunt van een voormalige Sovjet- apparatsjik die de Europese Unie onderzoekt. Ik zal u zeggen dat hij wellicht een aantal dingen ziet die hem het gevoel geven thuis te zijn. Hij zou zien dat we niet door een verkozen president of een verkozen systeem bestuurd worden, maar door een 27-tallig politbureau genaamd de Europese Commissie. Hij zou een Parlement zien dat alles automatisch goedkeurt en dat hem een enigszins nostalgisch gevoel zou geven. Hij zou de reeksen vijfjarenplannen zien waarmee we onze zaken regelen. Hij zou zelfs de schare speciale limousines zien, evenals de speciale voorraadwinkels voor werknemers van het systeem en leden van de nomenclatuur.</p>
      <p sl="en">Bovenal zou hij zien wat Engels de “doctrine van het valse geweten” noemde, namelijk dat wanneer mensen stemmen, ze niet hun werkelijke belang begrijpen en dat het aan ons is om aan hen een beter systeem op te leggen. Ik wordt herinnerd aan die vreselijke slotscène van Orwell’s “Animal Farm”, waar de dieren van mens tot varken en van varken tot mens kijken, en er achter komen dat ze niet kunnen zeggen wie wie is.</p>
    </intervention>
    <intervention id="4-183-000" speaker_id="96686" name="Mitro REPO" is_mep="True" mode="spoken" nationality="Finland" birth_date="03-09-1958" birth_place="Heksinki" p_group="Group of the Progressive Alliance of Socialists and Democrats in the European Parliament" m_state="FI">
      <p sl="fi">Mijnheer de Voorzitter, ik heb ook voor deze resolutie gestemd, die zeker nodig was. Naar mijn mening moet de Europese Unie vooral waakzaam zijn wat de mensenrechtenschendingen betreft die in onze nabije omgeving plaatsvinden. Ik had nog willen zien dat de problemen van jongeren sterker naar voren waren gekomen. Jongerenorganisaties in Belarus mogen niet vrij functioneren, maar moeten ondergronds gaan.</p>
      <p sl="fi">Al verscheidene jaren hebben jongeren in Europa de gewoonte om straatevenementen te organiseren waarbij zij een doek voor de monden van belangrijke standbeelden in Europese hoofdsteden binden, omdat deze geen stem hebben. Dit is een protest tegen het ontbreken van de vrijheid van meningsuiting in Belarus. Ik hoop dat de Europese jongeren niet de monden van het Europees Parlement hoeven snoeren, maar dat wij op moedige wijze onze waarden en de democratie verdedigen.</p>
    </intervention>
    <intervention id="4-184-000" speaker_id="34232" name="Kristian VIGENIN" is_mep="True" mode="spoken" nationality="Bulgaria" birth_date="12-06-1975" birth_place="Sofia" p_group="Group of the Progressive Alliance of Socialists and Democrats in the European Parliament" m_state="BG">
      <p sl="bg">namens de S&amp;D-Fractie. – Mijnheer de Voorzitter, dames en heren, de Fractie van de Progressieve Alliantie van Socialisten en Democraten in het Europees Parlement steunt de ingediende resolutie. Wij denken dat het een belangrijk signaal zal afgeven aan zowel de autoriteiten als het maatschappelijk middenveld van Belarus, aan de media en iedereen die zich inzet voor de democratische ontwikkeling van het land. We hopen dat de in de resolutie voorgestelde maatregelen aandachtig worden overwogen en besproken door de Commissie en de Raad en dat ze zo snel mogelijk worden uitgevoerd om effect te hebben.</p>
      <p sl="bg">Feit is dat de voor morgen geplande inauguratieceremonie van de herkozen president Loekasjenko geen einde zal maken aan de vragen rondom zijn persoon, de wettigheid van de verkiezingen en de wijze waarop de uitslagen in deze verkiezingen zijn geregistreerd. Tot op heden heeft de Europese Unie verschillende beleidsvormen en mechanismen toegepast om Belarus en het Belarussische bewind te beïnvloeden, met matig resultaat. Wellicht is het tijd om nieuwe opties in overweging te nemen of zich af te vragen of er geen sprake is van een situatie in het gebied die ons de mogelijkheid biedt andere mechanismen toe te passen.</p>
      <p sl="bg">Iets waarop in de resolutie wordt gezinspeeld, en wat naar onze mening uitermate belangrijk is maar nog niet eerder is geprobeerd, is de mogelijkheid om ons beleid en onze betrekkingen met Belarus te coördineren met zijn directe buurlanden die geen deel uitmaken van de EU, namelijk Rusland, onze strategische partner, en Oekraïne, die deel uitmaakt van het Oosters Partnerschap. Ik denk dat we door middel van gezamenlijke en gecoördineerde inspanningen in ieder geval een klimaat kunnen creëren dat in politiek opzicht gunstiger is voor eerlijke en democratische parlementsverkiezingen volgend jaar.</p>
      <p sl="bg">Het Europees Parlement dient ook alle bestaande mogelijkheden volledig te benutten. Vandaag hebben we besloten een delegatie naar Belarus te sturen en ik denk dat het een test voor het Belarussische bewind zal zijn deze delegatie toe te laten in het land en deze van de noodzakelijke steun en contacten te voorzien. Hierdoor krijgen wij de gelegenheid een duidelijk beeld te verkrijgen en kunnen we zelf zien welke opties er bestaan voor deze situatie.</p>
    </intervention>
    <intervention id="4-185-000" speaker_id="28299" name="Bogusław SONIK" is_mep="True" mode="spoken" nationality="Poland" birth_date="03-12-1953" birth_place="Kraków" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, om te beginnen wil ik mijn verontwaardiging uitspreken over de vergelijking die de heer Hannan heeft gemaakt tussen Belarus en de Europese Unie. De onzin die hij blijft spuien wordt nog verergerd door het applaus dat hij krijgt van sommige van mijn Poolse collega´s van de Fractie Europese Conservatieven en Hervormers.</p>
      <p sl="pl">We moeten het regime van Loekasjenko isoleren. Het huidige geloof in stapsgewijze democratisering van het land is een misrekening gebleken. We moeten strenge sancties opleggen aan het regime van Loekasjenko, onder andere omdat het een van de naaste buurlanden is van Europa. Van die landen mag hetzelfde worden verwacht als van de lidstaten van de Europese Unie. In het bijzonder zou ik willen dat de Europese Commissie onafhankelijke media ondersteunt, zoals TV Belsat, radio Racyja en andere. Zij zijn belangrijk voor de nieuwsvoorziening van de Belarussische burgers.</p>
    </intervention>
    <intervention id="4-186-000" speaker_id="23788" name="Adam BIELAN" is_mep="True" mode="spoken" nationality="Poland" birth_date="12-09-1974" birth_place="Gdańsk" m_state="PL">
      <p sl="pl">Mijnheer de Voorzitter, de gebeurtenissen in Belarus rond de presidentsverkiezingen hebben de publieke opinie in Europa opnieuw geschokt. Na een periode van relatieve rust heeft president Loekasjenko wederom geweld gebruikt tegen oppositieactivisten en grijpt hij weer terug op de schandelijkste eigenschappen van zijn dictatuur. De gewelddadige confrontatie met de deelnemers aan een vreedzame demonstratie en de arrestatie van oppositieleiders en tegenkandidaten bij de verkiezingen zijn openlijke schendingen van de mensenrechten en luiden het einde in van de maatregelen ter verbetering van de betrekkingen met de democratische landen van Europa.</p>
      <p sl="pl">Ik sta dan ook volledig achter de resolutie van het Parlement die onmiddellijke vrijlating eist van alle politieke gevangenen en oproept tot herhaling van de verkiezingen. Ik veroordeel de dictatoriale praktijken van het regime Loekasjenko. Ik ben ervan overtuigd dat druk van Europese instellingen de repressie van de Belarussische burgers kan verminderen. Tegelijkertijd onderschrijf ik alle maatregelen die de ontwikkeling van het maatschappelijk middenveld versterken door middel van versoepeling van het visumbeleid, beurzen voor studenten en wetenschappelijk medewerkers en financiering van onafhankelijke organisaties en media.</p>
    </intervention>
    <intervention id="4-187-000" speaker_id="96663" name="Morten MESSERSCHMIDT" is_mep="True" mode="spoken" nationality="Denmark" birth_date="13-11-1980" birth_place="Frederikssund" p_group="European Conservatives and Reformists Group" m_state="DK">
      <p sl="da">Mijnheer de Voorzitter, er bestaat geen twijfel over dat Belarus het zorgenkindje van Europa is en het is goed dat we iedere gelegenheid te baat nemen om het regime te bekritiseren als de gelukkig laatste communistische dictatuur. Er is een Deens spreekwoord dat zegt dat wie in een glazen huis woont niet met stenen moet gooien en daarom is er misschien ook reden om te kijken naar hoe de EU eruitziet vanuit het oogpunt van Belarus. De EU wordt bestuurd door een Commissie van ambtenaren zonder enig volksmandaat en het is alleen deze Commissie van mensen zonder steun van een volksbeweging, verantwoordingsplicht aan of mandaat van de bevolking die met voorstellen kan komen. Wie besluit uiteindelijk, wanneer de voorstellen zijn ingediend en aangenomen, met een enorme politieke invloed over de manier waarop de EU-wetgeving moet worden uitgevoerd door de lidstaten? Dat zijn opnieuw geen democratisch gekozen vertegenwoordigers, maar rechters, die zich op comfortabele afstand van de werkelijkheid bevinden. Hetzelfde kan gezegd worden van dit Parlement, waar de meerderheid van de leden zich zeer prettig voelt in de glazen paleizen waarin ze zijn geplaatst, zonder enige verantwoordingsplicht en begrip voor de enorme bezorgdheid, weerstand en agitatie onder de Europese bevolking. Als we vanuit het oogpunt van Belarus naar de EU kijken, kunnen we vele schrikwekkende overeenkomsten zien met de dictaturen die we proberen te bestrijden.</p>
    </intervention>
    <intervention id="4-188-000" speaker_id="28372" name="Ryszard CZARNECKI" is_mep="True" mode="spoken" nationality="Poland" birth_date="25-01-1963" birth_place="Londyn " m_state="PL">
      <p sl="pl">Mijnheer de Voorzitter, ik heb deze resolutie gesteund in de wetenschap dat de situatie in Belarus specifiek is. We hebben te maken met een abrupte intensivering van de repressie van mensenrechtenverdedigers. Aan de andere kant is dit in zekere zin het gevolg van ondoordacht beleid van sommige EU-lidstaten. Het was absoluut onnodig dat in de ogen van Europa, de Europese Unie en de wereld, de heer Loekasjenko geloofwaardigheid werd verleend door de heer Berlusconi, die op bezoek is geweest in Belarus, door de president van Litouwen, mevrouw Grybauskaitė en ook door de ministers van Buitenlandse Zaken van Duitsland en Polen. Het is nu belangrijk om te vechten voor de burgerlijke vrijheden in Belarus, maar daarbij moet worden voorkomen dat wij Belarus in de armen van Rusland drijven.</p>
    </intervention>
    <intervention id="4-190-000" speaker_id="23873" name="Sergej KOZLÍK" is_mep="True" mode="spoken" nationality="Slovakia" birth_date="27-07-1950" birth_place="Bratislava" p_group="Group of the Alliance of Liberals and Democrats for Europe" m_state="SK">
      <p sl="sk">Mijnheer de Voorzitter, uit de ervaringen van meerdere lidstaten blijkt dat zelfs zes jaar na Verordening nr. 1/2003 van de Raad nog geen positieve verandering is bereikt in de consequente toepassing van de regels voor mededinging.</p>
      <p sl="sk">Nationale rechtbanken maken bij het beslissen over geschillen geen gebruik van de mogelijkheid om de Europese Commissie te vragen om informatie of advies over de betreffende kwestie noch van het recht om zich te richten tot het Europees Hof van Justitie met een prejudiciële vraag. Ook de Commissie maakt geen gebruik van het recht om te bemiddelen als amicus curiae . In de praktijk blijkt dat er aanzienlijke problemen zijn met de rechtspleging op dit gebied en er grote afwijkingen zijn van de vaste jurisprudentie van de Europese rechtbanken. Ik heb de Commissie gevraagd om aandacht te besteden aan de beslissingen van de nationale rechtbanken en de nodige maatregelen te nemen om dit doel te bereiken. Mijn oproep is in het verslag over het mededingingsbeleid opgenomen en ik heb ingestemd met de eindversie van het verslag.</p>
    </intervention>
    <intervention id="4-191-000" speaker_id="96663" name="Morten MESSERSCHMIDT" is_mep="True" mode="spoken" nationality="Denmark" birth_date="13-11-1980" birth_place="Frederikssund" p_group="European Conservatives and Reformists Group" m_state="DK">
      <p sl="da">Mijnheer de Voorzitter, er bestaat geen twijfel over dat het Europese concurrentievermogen onder enorme druk staat. We kunnen ons afvragen of er onder de lidstaten eigenlijk wel de bereidheid bestaat om hier iets tegen te doen. Eén ding is echter duidelijk: er is een munteenheid gecreëerd, een gemeenschappelijke munteenheid die een vernietigend effect heeft op de economie in heel Zuid-Europa. Een reden hiervoor is dat de meeste landen het tempo niet kunnen bijhouden en volledig verzuimd hebben om de hervormingen door te voeren die noodzakelijk zijn om de toekomstige concurrentie met China, India, Zuid-Amerika, enzovoort, aan te kunnen. Echter, zelfs op de gebieden die we als laaghangende vruchten willen beschouwen, als de gemakkelijke gebieden, is het onmogelijk om tot overeenstemming te komen. Een voorbeeld hiervan is het voor de hand liggende initiatief van het gemeenschappelijke Europese octrooi. Het is een ramp dat we niet eens op dit gebied, dat uitsluitend over technische kwesties gaat, overeenstemming hebben kunnen bereiken. Dit is een voorbeeld van hoe ondoeltreffend de EU is. Zelfs op een gebied dat op zo’n eenvoudige manier zoveel zou kunnen opleveren, zijn we het vanwege taalverschillen niet eens kunnen worden. Dit spreekt in feite boekdelen over het feit dat deze hele samenwerking een verkeerde grondslag heeft.</p>
    </intervention>
    <intervention id="4-192-000" speaker_id="1073" name="Cristiana MUSCARDINI" is_mep="True" mode="spoken" nationality="Italy" birth_date="06-11-1948" birth_place="Cannobio " p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, ik waardeer de flexibiliteit van de Commissie bij de vaststelling van tijdelijke staatssteunregels, die zijn ingesteld als reactie op de economische en financiële crisis, en ik ben voorstander van het idee om een gedetailleerde evaluatie van de genomen besluiten te realiseren om gelijke mededingingsvoorwaarden te garanderen in de hele EU.</p>
      <p sl="it">Ik sta ook achter het verzoek van de Commissie om ervoor te zorgen dat de banken de te veel ontvangen staatssteun terugbetalen, zodat we binnen de interne markt voor gelijke mededingingsvoorwaarden kunnen zorgen. Ik behoorde tot diegenen die kritiek hadden geuit op de omvangrijke steungelden, die werden betaald met het geld van de belastingbetalers, omdat ik van mening ben dat staatsgeld moet worden gebruikt voor het stimuleren van groei.</p>
      <p sl="it">Ik hoop dat het de laatste keer was dat de bijdragen van de belastingbetalers als koren op de molen werden gegooid van bankaandeelhouders en achteloze beheerders en dat met nieuwe toezichtsmaatregelen zal worden voorkomen dat de economie in de toekomst opnieuw schade zal worden aangedaan door speculaties.</p>
      <p sl="it">Ik ben verheugd over de bereidheid om het gebruik van staatsgeld voor de bevordering van projecten van gemeenschappelijk belang te steunen, met name als het gaat om projecten op het gebied van duurzame energie.</p>
    </intervention>
    <intervention id="4-193-000" speaker_id="96668" name="Seán KELLY" is_mep="True" mode="spoken" nationality="Ireland" birth_date="26-04-1952" birth_place="Killarney" m_state="IE">
      <p sl="ga">Mijnheer de Voorzitter, ook aan deze resolutie heb ik met plezier mijn steun gegeven.</p>
      <p sl="en">Ik zou zeggen dat het garanderen van eerlijke concurrentie voor iedereen, in het bijzonder voor het MKB en, natuurlijk, de consument, tot de hoofdtaken van de Europese Unie behoort.</p>
      <p sl="en">Er heerst al lang de verdenking dat de markt wordt misbruikt, en op dit moment maken mijn landgenoten zich zorgen over de uniforme, systematische prijsstijging van bijvoorbeeld benzine en diesel aan alle pompen in het hele land.</p>
      <p sl="en">Zo vermoeden ook boeren dat er een kartel bestaat, dat bij het minste of geringste probleempje zorgt voor een uniforme, snelle prijsdaling van het vee.</p>
      <p sl="en">En natuurlijk hebben we onlangs nog gezien dat het Europese Hof zich met betrekking tot de roamingprijzen in Europa tegen de telecommunicatiebedrijven uitsprak.</p>
      <p sl="en">We moeten dus constant alert blijven en erop voorbereid zijn om onmiddellijk strenge maatregelen te treffen wanneer er van oneerlijke concurrentie sprake is.</p>
    </intervention>
    <intervention id="4-195-000" speaker_id="28372" name="Ryszard CZARNECKI" is_mep="True" mode="spoken" nationality="Poland" birth_date="25-01-1963" birth_place="Londyn " m_state="PL">
      <p sl="pl">Mijnheer de Voorzitter, dit is een belangrijk verslag, opgesteld door iemand met veel ervaring op dit gebied. Ik denk dat duidelijk gezegd moet worden dat de Europese Unie grotere openheid en meer concurrentievermogen verdient. Daar hoeven we niet bang voor te zijn. Het is juist gunstig voor de ontwikkeling van Europa in een situatie waarin we, heel eerlijk gezegd, achterblijven bij Amerika en Azië. Dit type resolutie bevordert de efficiëntie van de Europese economie. Daarom is dit zo belangrijk en noodzakelijk en daarom heb ik voor aanneming ervan gestemd.</p>
    </intervention>
    <intervention id="4-197-000" speaker_id="28316" name="Hannu TAKKULA" is_mep="True" mode="spoken" nationality="Finland" birth_date="20-11-1963" p_group="Group of the Alliance of Liberals and Democrats for Europe" m_state="FI">
      <p sl="fi">Mijnheer de Voorzitter, ik wil de rapporteur, de heer Gahler, bedanken voor dit uitstekende verslag. Hierin wordt zeer goed rekening gehouden met de behoeften van het hoge noorden van de Europese Unie en de duurzame ontwikkeling die daar nodig is. Omdat ik zelf uit een noordelijke regio kom, heb ik dit proces met veel belangstelling gevolgd. Ik heb gemerkt dat in het verslag goed rekening wordt gehouden met zaken die betrekking hebben op het klimaat en de middelen van bestaan, zoals de rendierhouderij, die een zeer belangrijke bron van inkomsten in deze regio is. De heer Gahler besteedde ook veel aandacht aan het enige inheemse volk in Europa: de Saami.</p>
      <p sl="fi">Ik wil de heer Gahler vooral complimenteren en bedanken voor het feit dat hij rekening heeft gehouden met mijn amendement over de oprichting van een Arctisch informatiecentrum aan de Universiteit van Lapland en dat dit ook in het verslag wordt genoemd. Dat is zeer belangrijk. Ik ben blij dat de Finnen op dit gebied over de partijgrenzen heen samenwerken. Dit gaat over de toekomst van de noordelijke dimensie van Finland en heel Noord-Europa, die wij op duurzame wijze willen ontwikkelen.</p>
    </intervention>
    <intervention id="4-199-000" speaker_id="34232" name="Kristian VIGENIN" is_mep="True" mode="spoken" nationality="Bulgaria" birth_date="12-06-1975" birth_place="Sofia" p_group="Group of the Progressive Alliance of Socialists and Democrats in the European Parliament" m_state="BG">
      <p sl="bg">namens de S&amp;D-Fractie. – De Fractie van de Progressieve Alliantie van Socialisten en Democraten in het Europees Parlement is van mening dat het verslag over de strategie voor het Zwarte-Zeegebied uitermate belangrijk is en precies op tijd komt, omdat het voorziet in een beoordeling van hetgeen tot dusver in de Zwarte-Zeeregio is bereikt en een aantal aanbevelingen doet met het oog op wat de Europese Unie nog kan doen in dit opzicht.</p>
      <p sl="bg">Wij denken dat de politieke coördinatie tussen partners die zeer verschillende niveaus van samenwerking met de Europese Unie hebben, lastig maar niet onmogelijk is. Ook is het nuttig om te proberen op politiek niveau onze inspanningen te bundelen, zonder daarbij het feit uit het oog te verliezen dat drie van deze landen lid zijn van de Europese Unie: één is een strategisch partner en de andere maken deel uit van het Oosters Partnerschap, terwijl Turkije kandidaat voor toetreding is.</p>
      <p sl="bg">Het onvermogen van de Europese Unie om zich energieker in te zetten in het gebied heeft ons, althans tot op heden, de ontwikkeling en mogelijkheid ontnomen om gebruik te maken van een groot potentieel en in dit opzicht moeten we momenteel zeggen dat de Synergie voor het Zwarte-Zeegebied, die vanaf het begin als een onvoldoende ambitieus initiatief van de Europese Unie werd beoordeeld, tot een goede strategie voor het Zwarte-Zeegebied ontwikkeld moet worden.</p>
      <p sl="bg">We beschikken reeds over interactiemodellen die succesvol toegepast kunnen worden, op voorwaarde natuurlijk dat we ze op de regio afstemmen. Een voorbeeld hiervan is de Oostzeestrategie die, op macroregionaal niveau, succesvol is geweest bij de ontwikkeling van regionale samenwerking.</p>
      <p sl="bg">Wij zijn van mening dat enkele stappen – die niet stuk voor stuk in het verslag zijn opgenomen – direct gezet moeten worden. Allereerst moeten we vanuit praktisch oogpunt, binnen het kader van de herziening van het nabuurschapsbeleid die momenteel wordt uitgevoerd, een grotere samenhang overwegen tussen de Synergie voor het Zwarte-Zeegebied en het Oosters Partnerschap, aangezien bijna alle landen van het Oosters Partnerschap, behalve Belarus, ook deel uitmaken van de Synergie voor het Zwarte-Zeegebied.</p>
      <p sl="bg">Ten tweede moet de politieke dialoog zowel op ministerieel als parlementair niveau worden versterkt en moeten we proberen een grotere samenhang te vinden tussen de Donaustrategie en toekomstige initiatieven voor de Zwarte-Zeeregio. Dit moet resulteren in een strategie die met afzonderlijke begrotingssteun kan worden opgenomen binnen het volgende begrotingskader.</p>
    </intervention>
    <intervention id="4-200-000" speaker_id="23785" name="Andrzej GRZYB" is_mep="True" mode="spoken" nationality="Poland" birth_date="23-08-1956" birth_place="Siedlików" p_group="Group of the European People's Party (Christian Democrats)" m_state="PL">
      <p sl="pl">Mijnheer de Voorzitter, het voorstel uit de aangenomen resolutie van de heer Ungureanu om van het Zwarte-Zeebeleid een volwassen strategie te maken, verdient brede steun. Het EU-lidmaatschap van Bulgarije en Roemenië, het Oosters Partnerschap, de bijzondere betrekkingen met de landen van het Oosters Partnerschap en met Rusland, en de onderhandelingen die met andere landen worden gevoerd over toetreding tot de EU, bevestigen de politieke betekenis van deze regio voor de Europese Unie. De Zwarte Zee is een belangrijke regio geworden voor de doorvoer van energiebronnen en voor toekomstige projecten die belangrijk zijn voor de EU, bijvoorbeeld het Nabucco-project dat van strategisch belang is voor de diversificatie van de gasleveringen. Ik deel eveneens ten volle het advies van de heer Ungureanu – die ik feliciteer met zijn verslag – dat de strategie niet alleen de grootste landen, maar alle landen uit de regio als actoren in aanmerking moet nemen, en dat deze strategie en andere strategieën, zoals de strategie voor het Middellandse-Zeegebied, elkaar moeten aanvullen.</p>
    </intervention>
    <intervention id="4-201-000" speaker_id="96652" name="Alajos MÉSZÁROS" is_mep="True" mode="spoken" nationality="Slovakia" birth_date="18-06-1952" birth_place="Bratislava" p_group="Group of the European People's Party (Christian Democrats)" m_state="SK">
      <p sl="hu">Toen ook Roemenië en Bulgarije zich in 2007 aansloten bij de EU, werd de Zwarte Zee deels een binnenzee van de Europese Unie. Vanuit strategisch oogpunt is het een zeer belangrijk gebied, waarbij wij sterker betrokken moeten zijn. Het is daarom noodzakelijk dat het Parlement niet alleen de benodigde financiële en menselijke middelen ter beschikking stelt, maar ook zorgt voor de uitwerking van een nieuwe strategie in de vorm van een aparte post op de EU-begroting. De nieuwe strategie moet vrede, stabiliteit en welvaart brengen in het Zwarte-Zeegebied en zorgen voor energiezekerheid. Er moet nog meer diversificatie van transportroutes en bronnen komen. Daarom wil ik het belang benadrukken van de geplande ontwikkeling van LNG-terminals in de havens van de Zwarte Zee. Ook de transitroutes in de regio kunnen de leveringen aan de EU aanzienlijk verbeteren. Voor het slagen van de voor de EU zeer belangrijke Nabucco-pijplijn, de trans-Adriatische pijpleiding en de pan-Europese aardolieleiding is verdere verdieping van de samenwerking tussen de Zwarte-Zeelanden noodzakelijk. Daarom heb ik het verslag gesteund.</p>
    </intervention>
    <intervention id="4-203-000" speaker_id="96838" name="Cristian Dan PREDA" is_mep="True" mode="spoken" nationality="Romania" birth_date="26-10-1966" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="ro">Net als in het geval van Belarus wil ik graag mijn stem voor een EU-strategie voor het Zwarte-Zeegebied toelichten. Ten eerste wil ik zeggen dat mijn collega, Traian Ungureanu, dit initiatiefverslag op een zeer goed moment heeft opgesteld. Nu versterkt de Europese Unie immers haar regionale beleid door strategieën uit te werken voor kustregio's zoals de Baltische Zee, het hoge noorden en in dit geval de Zwarte Zee.</p>
      <p sl="ro">Ik ben ook verheugd dat de door mij ingediende amendementen zijn opgenomen in de tekst van de resolutie. Deze amendementen benadrukken de noodzaak om een netwerk van NGO's in de regio te creëren, programma’s voor interculturele en interreligieuze dialoog te bevorderen en ook om initiatieven als het netwerk van universiteiten in de Zwarte-Zeeregio te ontplooien. Naar mijn mening zijn al deze maatregelen goede voorbeelden van de wijze waarop interactie in het maatschappelijk middenveld tot positieve synergie in de regio kan leiden.</p>
      <p sl="ro">Tot slot wil ik benadrukken dat er niet alleen behoefte is aan een balans tussen economische ontwikkeling en milieubescherming, maar ook aan een volledige uitvoering van het Verdrag ter bescherming van de Zwarte Zee tegen verontreiniging. Ik hoop dat dit vandaag door het Parlement aangenomen initiatief ook van de Raad de verschuldigde aandacht zal krijgen. De Raad zou dit als prioriteit op de Europese agenda moeten zetten.</p>
    </intervention>
    <intervention id="4-205-500" speaker_id="96976" name="Luís Paulo ALVES" is_mep="True" mode="written" nationality="Portugal" birth_date="19-09-1961" birth_place="Horta" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">Het streven naar een strategisch partnerschap tussen de Europese Unie en Libië is een zaak van gemeenschappelijk belang gelet op de geografische ligging van Libië en de onderlinge economische afhankelijkheid van de Europese Unie en Libië. We mogen echter niet vergeten dat in dit land een dictatoriaal regime heerst dat de mensenrechten en de fundamentele vrijheden niet eerbiedigt. Hoewel veel lidstaten duidelijk belang hebben bij het streven naar een kaderovereenkomst met Libië, mag de Europese Unie de fundamentele waarden die ze verdedigt, niet vergeten en mag ze zich niet onderwerpen aan zuivere economische belangen. Er is een partnerschap nodig om de wettelijke hervormingen met betrekking tot de mensenrechten in het land uit te voeren en tegelijkertijd het diversifiëren van de nationale economie mogelijk te maken. We herinneren eraan dat op een aantal punten al vooruitgang is geboekt, zoals het afzien van zijn kernprogramma of ook op het gebied van de internationale verplichtingen met betrekking tot mensenrechten, ondanks de door de VN opgelegde sancties.</p>
    </intervention>
    <intervention id="4-206-000" speaker_id="28276" name="Laima Liucija ANDRIKIENĖ" is_mep="True" mode="written" nationality="Lithuania" birth_date="01-01-1958" birth_place="Druskininkai" p_group="Group of the European People's Party (Christian Democrats)" m_state="LT">
      <p sl="en">Ik heb vóór deze resolutie over de onderhandelingen over een kaderovereenkomst tussen de EU en Libië gestemd. Libië blijft een autoritair regime, de bevolking is verstoken van de fundamentele mensenrechten en de doodstraf wordt er uitgevoerd. De overheidsinstanties zijn niet democratisch aansprakelijk en de staatsmacht is niet in een rechtsstaat verankerd. Niettemin breidt Libië zijn handelsrelaties en politieke betrekkingen met de EU-lidstaten uit en is het land voor de EU van strategisch belang. De onderhandelingen over een kaderovereenkomst tussen de EU en Libië zijn in november 2008 van start gegaan.</p>
      <p sl="en">De ontwikkeling van de betrekkingen moet echter een volledige eerbiediging van de Europese waarden en beginselen waarborgen, en het is belangrijk de Raad en de Commissie dringend te vragen om met het oog op de bescherming van de Europese waarden de nodige maatregelen te nemen. Zo moeten zij Libië krachtig aanbevelen het Verdrag van Genève betreffende de status van vluchtelingen uit 1951 en het bijbehorende protocol uit 1967 te ratificeren en uit te voeren, de Libische autoriteiten verzoeken om een memorandum van overeenstemming te ondertekenen waarin de UNHCR toestemming krijgt voor legale aanwezigheid in het land, en Libië ertoe aan te moedigen zich te verplichten tot een moratorium op de doodstraf, enzovoort.</p>
    </intervention>
    <intervention id="4-206-500" speaker_id="96867" name="Maria da Graça CARVALHO" is_mep="True" mode="written" nationality="Portugal" m_state="PT">
      <p sl="pt">Ik ben verheugd over de verbintenissen die vervat zijn in de kaderovereenkomst waarover momenteel wordt onderhandeld. Deze bestrijkt een groot aantal gebieden, variërend van de versterking van de politieke dialoog tot het beheer van migratiestromen, van de ontwikkeling van economische en handelsbetrekkingen tot energiezekerheid en de verbetering van de samenwerking in verscheidene sectoren. Ik ben van mening dat de kaderovereenkomst een kans kan zijn om de politieke dialoog tussen Libië en de Europese Unie te versterken. Ik benadruk dat de kaderovereenkomst moet voorzien in maatregelen ter ondersteuning van de opbouw van institutionele capaciteit als middel om het maatschappelijk middenveld te versterken, de modernisering te ondersteunen, de introductie van democratische hervormingen, onafhankelijke media en een onafhankelijke justitie aan te moedigen en andere inspanningen gericht op het verbeteren van het klimaat voor het bedrijfsleven, universiteiten, NGO’s en andere Libische actoren te ondersteunen.</p>
    </intervention>
    <intervention id="4-207-000" speaker_id="96977" name="Diogo FEIO" is_mep="True" mode="written" nationality="Portugal" birth_date="06-10-1970" birth_place="Porto" p_group="Group of the European People's Party (Christian Democrats)" m_state="PT">
      <p sl="pt">Het economische partnerschap tussen Europa en Libië is al een feit. Libië beschikt over de grootste bewezen oliereserves in Afrika en is de op twee na grootste gas- en olieleverancier van Europa. Bovendien is de Europese Unie de belangrijkste handelspartner van Libië (70 procent van het totale handelsvolume van het land in 2009). Europa heeft meermaals erkend dat Libië belangrijk is voor de veiligheid in de regio en in de wereld, zowel bij de beteugeling van het islamitische extremisme als bij de regionale stabilisering.</p>
      <p sl="pt">Daarom moeten we de onderhandelingen over een partnerschapsovereenkomst toejuichen. Maar – en het verslag is op dat punt heel duidelijk – daarbij mogen we bepaalde vraagstukken, die voor mij essentieel zijn, niet uit de weg gaan: een geleidelijke democratisering van het regime, meer eerbied voor de mensenrechten en in het bijzonder voor de vrijheid in al haar facetten, een geleidelijke wijziging van het strafrecht in de richting van afschaffing van de doodstraf, de aanvaarding van de jurisdictie van het Internationaal Strafhof en de ratificatie van het Verdrag van Genève van 1951.</p>
    </intervention>
    <intervention id="4-207-250" speaker_id="96899" name="José Manuel FERNANDES" is_mep="True" mode="written" nationality="Portugal" birth_date="26-07-1967" birth_place="Vila Verde" m_state="PT">
      <p sl="pt">De opening van de onderhandelingen tussen de Europese Unie en Libië is een kans om betere voorwaarden voor de economische ontwikkeling van beide partijen te garanderen en om tegelijkertijd ernstige veranderingen te bevorderen in de Middellandse-Zeeregio en in Afrika op het gebied van de eerbiediging van de mensenrechten, de bijdrage aan vrede en stabiliteit in de wereld en de strijd tegen klimaatverandering. Libië telt 6 miljoen inwoners, van wie 2 miljoen buitenlanders. Libië beschikt over de grootste bewezen oliereserves in Afrika en is de op twee na grootste gas- en olieleverancier van Europa. Europa is zijn belangrijkste handelspartner: de betrekkingen tussen Europa en Libië vertegenwoordigden in 2009 bijna 70 procent van het totale handelsvolume van het land. We moeten de kaderovereenkomst tussen Libië en de Europese Unie zien als een kans om de voordelen aan te tonen van de humanistische waarden en de democratie voor een duurzame en gediversifieerde ontwikkeling. In het verslag wordt erop gewezen dat we dit proces niet mogen loskoppelen van de fundamentele waarden van de Europese Unie, zoals de strijd tegen de doodstraf en tegen de discriminatie van minderheden, immigranten en vluchtelingen, de bevordering van de volksgezondheid en de noodzaak van politieke democratisering.</p>
    </intervention>
    <intervention id="4-207-500" speaker_id="96993" name="Lorenzo FONTANA" is_mep="True" mode="written" nationality="Italy" birth_date="10-04-1980" birth_place="Verona" p_group="Non" m_state="IT">
      <p sl="it">De tenuitvoerlegging van een kaderovereenkomst gericht op de bevordering van de strijd tegen illegale immigratie en op een politieke dialoog die gebaseerd is op de mensenrechten, vormt een van de prioriteiten van het Middellandse-Zeebeleid van de Unie. Hoewel de definitieve tekst enkele onnauwkeurigheden bevat, steun ik dit verslag in de hoop dat het zich ontwikkelt tot een stimulans voor de regering in Tripoli om zich sterker te maken in de strijd tegen mensensmokkel in de regio, en om in samenhang daarmee de noodzaak in te zien dat het een verantwoorde partner wordt in andere sectoren, zoals veiligheid en energie.</p>
    </intervention>
    <intervention id="4-208-000" speaker_id="96771" name="Jarosław KALINOWSKI" is_mep="True" mode="written" nationality="Poland" birth_date="12-04-1962" birth_place="Wyszków" m_state="PL">
      <p sl="pl">Libië is een land waar nog hard aan gewerkt moet worden. Er heerst een dictatuur, de mensenrechten worden genegeerd, migratiebeleid ontbreekt en de gezondheidszorg is slecht ontwikkeld. Dat zijn slechts enkele van de problemen waar Libiërs en buitenlanders die in dat land wonen dagelijks mee te maken hebben. Aan de andere kant bezit deze Afrikaanse regio een enorm potentieel, natuurlijke rijkdommen en een cultureel erfgoed, die Libië economische ontwikkeling, verbetering van de levenskwaliteit van zijn inwoners en openstelling van dit land tot de internationale markten kunnen brengen. Het uitwerken van geschikte voorwaarden voor de overeenkomst tussen de EU en Libië – hetgeen betekent dat de Libische autoriteiten ertoe moeten worden aangezet een einde te maken aan de schending van de mensenrechten, het migratiebeleid te wijzigen en wettelijke aansprakelijkheid te aanvaarden – levert wederzijdse voordelen op en draagt bij aan de ontwikkeling van de regio.</p>
    </intervention>
    <intervention id="4-209-000" speaker_id="96816" name="Giovanni LA VIA" is_mep="True" mode="written" nationality="Italy" birth_date="28-06-1963" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, in het vandaag aangenomen verslag zijn de voorstellen neergelegd die het Europees Parlement onmisbaar acht met het oog op de afsluiting van de lopende onderhandelingen tussen de Europese Unie en Libië, die gericht zijn op de opstelling van een samenwerkingsovereenkomst. Door de sluiting van een kaderovereenkomst kunnen belangrijke kwesties worden aangepakt, zoals politieke betrekkingen, immigratie en veiligheid, volksgezondheid, ontwikkeling, handel, klimaatverandering, energie en cultuur. Tegelijkertijd zal de kaderovereenkomst in bredere zin een beslissende stap vooruit zijn in de verbetering van de betrekkingen tussen het Europese en Afrikaanse deel van het Middellandse-Zeegebied. Als Italiaans afgevaardigde moet ik vanzelfsprekend de nadruk leggen op de historische en economische redenen die mijn land er in de loop der jaren toe hebben gebracht speciale banden te ontwikkelen met Libië. Ik moet vanzelfsprekend ook de nadruk leggen op het belang van de versterking van de samenwerking tussen de EU en Libië, niet alleen op economisch gebied, maar ook ten aanzien van de bescherming van de mensenrechten, waarbij ik hoop dat de Europese Unie een leidende rol kan spelen in de opvang van migranten en in de ondersteuning van de strijd tegen mensensmokkel.</p>
    </intervention>
    <intervention id="4-210-000" speaker_id="96742" name="Jean-Luc MÉLENCHON" is_mep="True" mode="written" nationality="France" birth_date="19-08-1951" birth_place="Tanger" p_group="Confederal Group of the European United Left - Nordic Green Left" m_state="FR">
      <p sl="fr">Dit is een verbijsterend tegenstrijdig verslag. De onderhandelingen tussen de EU en Libië om dit land op termijn te integreren in de Euro-mediterrane vrijhandelszone waar de eurocraten al 15 jaar aan werken, worden toegejuicht. Maar tegelijkertijd wordt er een hele reeks schendingen van de mensenrechten en de democratie opgesomd, gepleegd door een bewind dat in het verslag zelf autoritair wordt genoemd. Ondertussen houden we vast aan het gemeenschappelijk standpunt tegen Cuba. Dat is met twee maten meten. Voor de huidige Unie is de voorwaarde om handel te drijven niet de eerbiediging van de mensenrechten en de democratie, maar de invoering van een markteconomie en vrije, vervalste concurrentie. De Unie staat voor een laf imperialisme. Haar late reactie inzake Tunesië getuigt daarvan.</p>
    </intervention>
    <intervention id="4-210-500" speaker_id="96978" name="Nuno MELO" is_mep="True" mode="written" nationality="Portugal" birth_date="18-03-1966" birth_place="Joane" m_state="PT">
      <p sl="pt">Iedereen is zich ervan bewust dat in Libië een dictatoriaal regime standhoudt dat stelselmatig de internationale verdragen inzake de grondrechten en de fundamentele vrijheden met de voeten treedt. Desondanks heeft het land zijn politieke en handelsbetrekkingen met verschillende EU-lidstaten kunnen uitbouwen. Dat Libië bij talrijke kwesties als partner fungeert in de Middellandse-Zeeregio en in Afrika, heeft een grote impact gehad op de veiligheid en de stabiliteit in de regio, en in het bijzonder op migratie, volksgezondheid, ontwikkeling, economische en handelsbetrekkingen, klimaatverandering, energie en cultureel erfgoed. In dat verband is de kaderovereenkomst waarover momenteel wordt onderhandeld, belangrijk, maar we mogen verscheidene essentiële vraagstukken niet onbeantwoord laten, in het bijzonder: een geleidelijke democratisering van het regime, eerbied voor de mensenrechten, veranderingen in het strafrechtsysteem, met de afschaffing van de doodstraf als eerste prioriteit, en de ratificatie van het Verdrag van Genève.</p>
    </intervention>
    <intervention id="4-211-000" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">De betrekkingen van de Europese Unie met Libië moeten op grond van hun complexiteit en hun betekenis voor Europa objectief worden bekeken. Uiteraard speelt het respecteren van mensenrechten een grote rol, en daarom is het ook goed dat Brussel van Libië eist dat het het Verdrag van Genève van 1951 betreffende de vluchtelingenstatus ratificeert of voor een moratorium op de doodstraf pleit. We moeten er echter wel rekening mee houden dat Libië bij de massale illegale immigratie van Afrika naar Europa een belangrijk doorgangsland is. Daarom heeft het geen zin om algemeen tegen een terugnameovereenkomst met Tripoli te zijn, zoals de Commissie buitenlandse zaken in haar verslag heeft aangegeven.</p>
      <p sl="de">Zonder een terugnameovereenkomst met Libië zal de migratiedruk op Europa nog verder toenemen. En omdat de illegale massa-immigratie het lot van Europa als historische entiteit zal bepalen, zou de EU er goed aan doen haar betrekkingen met Tripoli gedifferentieerd te bekijken en Libië te betrekken bij de sturing van de migratiestromen.</p>
    </intervention>
    <intervention id="4-212-000" speaker_id="1073" name="Cristiana MUSCARDINI" is_mep="True" mode="written" nationality="Italy" birth_date="06-11-1948" birth_place="Cannobio " p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, ik heb voor de ontwerpaanbeveling van het Europees Parlement aan de Raad betreffende de onderhandelingen over een kaderovereenkomst tussen de EU en Libië gestemd. Ik ben het volledig eens met de kernpunten die de rapporteur, mevrouw Gomes, in het verslag beschrijft: de noodzaak dat Libië het moratorium op de doodstraf aanneemt, het Verdrag van Genève over vluchtelingen ratificeert, zich inzet voor de bestrijding van mensenhandel, eerlijke akkoorden garandeert voor illegale immigranten en moderne wetten toepast op het gebied van asiel.</p>
      <p sl="it">Ik wil daaraan toevoegen dat wij meermaals hebben gevraagd dat de Europese instellingen, alvorens een kaderovereenkomst te sluiten, de mogelijkheid moeten krijgen om de werkelijke omstandigheden van de vluchtelingenkampen in Libië te controleren. Het Parlement moet dit probleem met meer aandrang aan de orde stellen. Evenmin als vele andere collega’s kan ik niet met een kaderovereenkomst instemmen zolang niet wordt voldaan aan de vereisten die de rapporteur in het vandaag hier aangenomen verslag heeft opgesomd.</p>
    </intervention>
    <intervention id="4-212-500" speaker_id="97197" name="Alfredo PALLONE" is_mep="True" mode="written" nationality="Italy" birth_date="13-09-1947" birth_place="Frosinone" p_group="Group of the European People's Party (Christian Democrats)" m_state="IT">
      <p sl="it">De lopende onderhandelingen tussen de Europese Unie en Libië over het sluiten van een kaderovereenkomst inzake de bevordering van de politieke en economische betrekkingen tussen de lidstaten en Libië zijn van cruciaal strategisch belang voor de grensoverschrijdende betrekkingen van de Unie. Om die reden heb ik voor de ontwerpaanbeveling van het Parlement aan de Raad gestemd. De belangrijkste doelstelling van de overeenkomst is het verbeteren van de levensomstandigheden van de Libische bevolking in politiek en sociaaleconomisch opzicht door de bevordering van de grondrechten als basis voor de overeenkomst zelf. De overeenkomst is bedoeld om de gebreken van het Noord-Afrikaanse land te compenseren via een betere bescherming van de mensenrechten en de democratische rechten en via samenwerking op handelsgebied, maar ook door middel van strengere gezamenlijke controles ter voorkoming van illegale immigratie.</p>
    </intervention>
    <intervention id="4-213-000" speaker_id="4253" name="Frédérique RIES" is_mep="True" mode="written" nationality="Belgium" birth_date="14-05-1959" birth_place="Balen-Wezel" m_state="BE">
      <p sl="fr">Aarzelend is het groene licht gegeven voor de voortzetting van de onderhandelingen tussen de Europese Unie en Libië met het oog op de versterking van onze betrekkingen. Het is echter alles behalve een blanco cheque. Onze energiezekerheid, onze handelsbelangen en economische belangen, en de samenwerking bij het beheer van de migratiestromen mogen in geen geval verhullen dat de Libische autoriteiten en kolonel Kadhafi de meest fundamentele mensenrechten voortdurend met voeten treden. Kolonel Kadhafi is een dictator die al 41 jaar aan het bewind is en die nog maar een paar dagen geleden verklaarde dat het hem speet dat zijn Tunesische collega Ben Ali is opgestapt. Het is een repressief bewind: er worden mensen ter dood veroordeeld (506 in mei 2009, waarvan de helft buitenlanders) en geëxecuteerd, mensen krijgen lijfstraffen en worden illegaal gevangengezet, en de migranten die het Libische grondgebied doorkruisen om Europa te bereiken, worden inhumaan behandeld.</p>
      <p sl="fr">Dit laatste punt krijgt in onze resolutie bijzondere nadruk: we wijzen erop dat een gemeenschappelijk migratiebeleid alleen mogelijk is als daar sterkere garanties met betrekking tot de bescherming van de migranten en andere fundamentele vrijheden tegenover staan. Evenzo moeten asielzoekers, vluchtelingen en personen die bescherming nodig hebben, automatisch buiten iedere terugnameovereenkomst met dit land vallen, en moeten collectieve uitzettingen vermeden worden.</p>
    </intervention>
    <intervention id="4-214-000" speaker_id="28409" name="Raül ROMEVA i RUEDA" is_mep="True" mode="written" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="en">Libië wordt al ruim 40 jaar geregeerd door een dictatoriaal regime waarbij de macht bij één man ligt, te weten kolonel Kadhafi, de langst zittende leider in Afrika en de Arabische wereld. De Libiërs hebben gratis onderwijs, gezondheidszorg en gesubsidieerde woningen, en ze kunnen tot op zekere hoogte profiteren van een sociale verdeling van de olie-inkomsten. Maar ondanks de groei in het BBP blijft de ontwikkeling achter bij die van andere olierijke landen en is Libië een van de minder gediversifieerde economieën in de regio, waarbij investeringen vanuit het buitenland aan de grillen van de onvoorspelbare heerser onderhevig zijn.</p>
      <p sl="en">De Libische bevolking is verstoken van fundamentele mensenrechten en vrijheden, ondanks het feit dat het land specifieke internationale verplichtingen heeft ten aanzien van de eerbiediging van de mensenrechten, daar het onlangs in de Raad van de mensenrechten van de Verenigde Naties is gekozen en daar het een aantal juridisch bindende internationale instrumenten heeft geratificeerd. De doodstraf wordt er regelmatig uitgevoerd.</p>
      <p sl="en">Al met al onderstrepen het strategisch belang van Libië en de vele uitdagingen die het land met zich meebrengt de noodzaak van een alomvattend EU-beleid ten aanzien van Libië. De EU moet een breed scala van onderwerpen met Libië aanpakken. Deze kaderovereenkomst moet bovendien een belangrijk instrument zijn voor de bevordering van de rechtsstaat, de eerbiediging van de mensenrechten, de bescherming van migranten en vluchtelingen en een duurzame ontwikkeling van Libië.</p>
    </intervention>
    <intervention id="4-215-000" speaker_id="96819" name="Licia RONZULLI" is_mep="True" mode="written" nationality="Italy" birth_date="14-09-1975" birth_place="Milano" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, ik heb voor deze resolutie gestemd omdat ik denk dat we hiermee de Libische bevolking kunnen helpen haar levensomstandigheden te verbeteren, die vaak worden beïnvloed door de gebrekkige naleving van de mensenrechten en de meest elementaire vrijheden.</p>
      <p sl="it">De samenwerking tussen de EU en Libië kan op doorslaggevende wijze bijdragen aan de ontwikkeling van de capaciteiten van Libië, dat op dit moment te maken heeft met een zeer complexe situatie. Gevangenen worden vaak gemarteld en moeten lijfstraffen ondergaan zoals geseling, stokslagen, stroomstoten en de moedwillige weigering van medische hulp. Er bestaan in Libië geen wetten op het gebied van asiel en daarom is de noodzaak om vluchtelingen te beschermen op geen enkele manier juridisch vastgelegd.</p>
      <p sl="it">Alsof dat niet genoeg is, staat op een groot aantal misdrijven nog de doodstraf. De Libische rechtbanken wijzen nog steeds doodvonnissen, waarmee ze de internationale normen voor een eerlijk proces schenden. De Europese Unie moet de kaderovereenkomst zo snel mogelijk sluiten. Het is de eerste echte kaderovereenkomst tussen Libië en de EU, en zal daarom concrete voordelen bieden voor de lokale bevolking, zowel voor wat betreft haar grondrechten als in politiek en sociaaleconomisch opzicht.</p>
    </intervention>
    <intervention id="4-216-000" speaker_id="96865" name="Debora SERRACCHIANI" is_mep="True" mode="written" nationality="Italy" birth_date="10-11-1970" birth_place="Roma" p_group="Group of the Progressive Alliance of Socialists and Democrats in the European Parliament" m_state="IT">
      <p sl="it">Mijnheer de Voorzitter, dames en heren, de stemming van vandaag over de overeenkomst tussen de EU en Libië is het resultaat van moeizame onderhandelingen over met name de immigratiekwestie. In Libië is de mensenrechtensituatie van vluchtelingen en asielzoekers echt hachelijk. Ze worden niet door de wet erkend en er bestaat geen stelsel om hen te beschermen. Ik zou graag zien dat de essentiële mensenrechten en het asielrecht worden geëerbiedigd.</p>
      <p sl="it">Libië heeft het Verdrag van Genève van 28 juli 1951 betreffende de status van vluchtelingen en het bijbehorend protocol van 31 januari 1967 niet ondertekend en heeft op dit moment geen plannen om dit te doen. Het heeft in 1981 echter het Verdrag van 1969 betreffende specifieke aspecten van de vluchtelingenproblematiek in Afrika ondertekend en is derhalve verplicht tot het eerbiedigen van het beginsel van non-refoulement met betrekking tot immigranten die internationale bescherming nodig hebben en die moeten worden geïdentificeerd op basis van criteria die minstens zo beperkend zijn als de criteria die zijn vastgelegd in het genoemde Verdrag van Genève.</p>
      <p sl="it">Vluchtelingen uit landen als Somalië, Soedan, Eritrea en Ethiopië hebben op grond van internationale wetgeving recht op humanitaire bescherming en politiek asiel, en ik hoop dat de Libische autoriteiten ermee instemmen met de Hoge Commissaris voor de Vluchtelingen van de Verenigde Naties samen te werken.</p>
    </intervention>
    <intervention id="4-218-000" speaker_id="28276" name="Laima Liucija ANDRIKIENĖ" is_mep="True" mode="written" nationality="Lithuania" birth_date="01-01-1958" birth_place="Druskininkai" p_group="Group of the European People's Party (Christian Democrats)" m_state="LT">
      <p sl="en">Ik heb vóór deze belangrijke resolutie gestemd omdat we de recente aanvallen op christelijke gemeenschappen over de hele wereld – of dat nu Egypte, Pakistan, Irak of een ander land is – ten sterkste moeten veroordelen.</p>
      <p sl="en">De christelijke gemeenschappen in de verschillende moslimlanden in het Midden-Oosten wonen daar al sinds het ontstaan van het christendom. Daarom zou het onaanvaardbaar zijn dat christenen na een eeuwenlange vreedzame samenleving gedwongen zouden worden om deze landen te ontvluchten of in getto’s te leven. Dat is reden te meer om onze strijd tegen de islamitische fundamentalisten, die de realiteit verdraaien en onze wereldwijde actie tegen het terrorisme als een aanval op de moslimwereld afschilderen, voort te zetten. Het zijn juist de islamitische fundamentalisten die uit zijn op een oorlog tussen religies en beschavingen.</p>
      <p sl="en">Daarom moeten we al het mogelijke doen om deze religieuze fanatici uit te roeien en hen in hun verschillende samenlevingen te marginaliseren. Dat moet gebeuren in samenwerking met de gematigde elementen in de moslimmaatschappijen. Om die reden moeten we de heftige reacties in bepaalde moslimlanden zoals bijvoorbeeld Egypte, waar het grote publiek de terroristische aanslagen op christenen sterk heeft veroordeeld en maatregelen tegen de verantwoordelijken heeft geëist, toejuichen.</p>
    </intervention>
    <intervention id="4-218-500" speaker_id="96862" name="Sophie AUCONIE" is_mep="True" mode="written" nationality="France" birth_date="19-08-1963" birth_place="Dugny" p_group="Group of the European People's Party (Christian Democrats)" m_state="FR">
      <p sl="fr">De recente terroristische aanslag op de Syrisch-katholieke kathedraal in Bagdad heeft ons allemaal diep geschokt. Deze aanslag volgt op een reeks ernstige gebeurtenissen, stuk voor stuk met een godsdienstige achtergrond. Dit is een zeer gevoelig onderwerp. De Europese Volkspartij (Christendemocraten) hecht sterk aan secularisme en staat voor respect voor alle religies in Europa, waaronder de islam. Het lot dat een aantal christelijke gemeenschappen in andere delen van de wereld beschoren is, laat ons dan ook niet onverschillig. Elke religie moet evenveel respect krijgen, en daarom heb ik mij achter deze resolutie van het Europees Parlement geschaard. Alle gebeurtenissen die het Parlement veroordeelt, vonden plaats in moslimlanden, waar het lot van christenen bijzondere aandacht verdient. Wij moeten ons dan ook allemaal inzetten voor respect voor alle geloofsovertuigingen. Ik denk dat deze tekst daarmee in overeenstemming is.</p>
    </intervention>
    <intervention id="4-219-000" speaker_id="1759" name="Dominique BAUDIS" is_mep="True" mode="written" nationality="France" birth_date="14-04-1947" birth_place="Paris" p_group="Group of the European People's Party (Christian Democrats)" m_state="FR">
      <p sl="fr">Ik heb voor deze resolutie van het Europees Parlement over de situatie van de christenen in de context van vrijheid van godsdienst gestemd. Daarin worden de moordaanslagen op christenen in de Oriënt veroordeeld. De aanslagen op christenen van de afgelopen maanden zijn een tragedie, niet alleen voor de vele slachtoffers zelf in met name Bagdad en Alexandrië, maar ook voor hun geloofsgenoten. Er leven al tweeduizend jaar christenen in de Oriënt. Zij hebben een vaste plaats in de geschiedenis van hun landen, maar nu ontvluchten ze de regio massaal. Door deze gedwongen ballingschap raken deze landen een substantieel deel van hun menselijke hulpbronnen kwijt. Het Nabije en Midden-Oosten zijn altijd een gebied van verscheidenheid geweest, waar religieuze minderheden samenleefden. De terroristen die achter deze aanslagen zitten, willen een frontale botsing tussen Oost en West, de moslimwereld en de christenheid, bewerkstelligen. Dit is allemaal onderdeel van een duivels plan. De christenen van Irak en Egypte hebben reden om zich in de steek gelaten en verraden te voelen. Het is dan ook van belang dat de Egyptische en Irakese autoriteiten de daders van deze bloedbaden opsporen en streng veroordelen.</p>
    </intervention>
    <intervention id="4-219-500" speaker_id="97198" name="Mara BIZZOTTO" is_mep="True" mode="written" nationality="Italy" birth_date="03-06-1972" birth_place="Bassano del Grappa " m_state="IT">
      <p sl="it">Eindelijk kan ons Parlement stemmen over een veelomvattende resolutie over de situatie van christenen in de wereld. We weten vandaag op basis van erkende statistieken dat de gemeenschap van christenen in de wereld het sterkst gebukt gaat onder de lasten en de ellende van de voortdurende onderdrukking en sociale en gerechtelijke discriminatie. Europa moet veel meer doen dan wat het tot nu toe heeft gedaan om christenen in de wereld te beschermen. Het heeft daar de instrumenten voor, als het dat wil. Ik hoop dat deze resolutie het begin vormt van een verandering van de benadering van de EU-instellingen, met name vanuit diplomatiek en commercieel oogpunt, in de bilaterale dialoog met de vele – te veel – landen die onderdrukking van christenen tolereren of de cultuur van haat tegen christenen zelfs ondersteunen. Als de EU handelsovereenkomsten, economische overeenkomsten en samenwerkingsovereenkomsten met andere landen sluit, moet het de mensenrechtenclausules daarin daadwerkelijk en met vastberadenheid handhaven, wat het tot nu toe niet heeft gedaan. We kunnen niet langer tolereren dat landen waar christenen worden vervolgd en gediscrimineerd belangrijke overeenkomsten met de EU hebben die voor een wezenlijk deel zijn gebaseerd op de eerbiediging van de mensenrechten. Daarom heb ik voor deze resolutie gestemd.</p>
    </intervention>
    <intervention id="4-220-000" speaker_id="96733" name="Antonio CANCIAN" is_mep="True" mode="written" nationality="Italy" birth_date="02-07-1951" birth_place="Mareno di Piave " p_group="Group of the European People's Party (Christian Democrats)" m_state="IT">
      <p sl="it">Ik heb voor de ontwerpresolutie over de situatie van christenen in de context van vrijheid van godsdienst gestemd, omdat de Europese politiek niet onverschillig mag blijven ten opzichte van de escalatie van het geweld de afgelopen maanden.</p>
      <p sl="it">Europa moet niet bang en niet te voorzichtig zijn bij het ondersteunen van het recht van de christelijke gemeenschappen in het Midden-Oosten en in de wereld om hun geloof en godsdienst vrij te betuigen. Dialoog en wederzijds respect zijn onmisbare waarden voor de Europese Unie, en het is van essentieel belang dat de hoge vertegenwoordiger, Catherine Ashton, als woordvoerder voor dat standpunt optreedt en dit standpunt nadrukkelijk tot uiting brengt in de bilaterale betrekkingen met derde landen.</p>
    </intervention>
    <intervention id="4-220-500" speaker_id="96867" name="Maria da Graça CARVALHO" is_mep="True" mode="written" nationality="Portugal" m_state="PT">
      <p sl="pt">Ik feliciteer de Europese Unie omdat ze herhaaldelijk heeft laten blijken dat ze zich inzet voor de vrijheid van gedachte, geweten en godsdienst. Regeringen hebben de plicht om deze vrijheden overal in de wereld te waarborgen. De overeenkomsten tussen de Europese Unie en derde landen bevatten immers een bepaling over democratie waarin staat dat de ontwikkeling van mensenrechten, democratie en burgerlijke vrijheden de gemeenschappelijke basis is waarop de Europese Unie haar betrekkingen met derde landen opbouwt.</p>
    </intervention>
    <intervention id="4-221-000" speaker_id="28122" name="David CASA" is_mep="True" mode="written" nationality="Malta" birth_date="16-11-1968" birth_place="Valletta" m_state="MT">
      <p sl="en">We zijn in de afgelopen maanden allemaal getuige geweest van de benarde situatie van de kopten in Egypte. Dergelijk geweld moet zo krachtig mogelijk worden veroordeeld. Niet alleen intolerantie ten aanzien van christenen moet veroordeeld worden, maar eigenlijk elke vorm van intolerantie tegenover iemands recht op vrijheid van geloofsbelijdenis. Ik vind dit een evenwichtige resolutie en daarom heb ik vóór gestemd.</p>
    </intervention>
    <intervention id="4-222-000" speaker_id="96775" name="Lara COMI" is_mep="True" mode="written" nationality="Italy" birth_date="18-02-1983" birth_place="Garbagnate Milanese" p_group="Group of the European People's Party (Christian Democrats) - Vice" m_state="IT">
      <p sl="it">Ik ben blij dat het Europees Parlement een resolutie heeft besproken en aangenomen waarin de recente aanvallen op christenen worden veroordeeld. Godsdienstvrijheid is een van de belangrijkste grondrechten van de mens die algemeen wordt erkend door de nationale grondwetten en de internationale verdragen. Het bestaan van zo veel regels op verschillende bestuursniveaus, zowel nationaal als internationaal en in de hele wereld, laat zien dat er unanieme overeenstemming heerst over het belang van godsdienstvrijheid. Wetgeving is echter niet voldoende, maar vormt de basis waarop doeltreffend beleid kan worden gebouwd. In de afgelopen vijftig jaar zijn beschavingen die zich op grote afstand van elkaar bevinden door het proces van globalisering met elkaar in contact gekomen. Om te voorkomen dat dit contact tot een conflict leidt, is het niet voldoende om de recente aanvallen te veroordelen. We moeten opnieuw laten zien dat we een beleid willen ontwikkelen dat het bestaan van meerdere godsdiensten stimuleert en ervoor zorgt dat verschillende groepen elkaar leren te tolereren. Fundamentalisme is niet de enige bedreiging. Godsdienstvrijheid wordt vandaag ook bedreigd door wijdverspreid secularisme, dat probeert de spirituele wereld van het individu uit het openbare leven te verwijderen. Godsdienstvrijheid is van belang voor alle godsdiensten en zelfs voor atheïsten. Want als godsdienstvrijheid wordt geaccepteerd, wordt ook het tegenovergestelde geaccepteerd, oftewel de vrijheid om geen godsdienst te belijden.</p>
    </intervention>
    <intervention id="4-222-500" speaker_id="33997" name="Corina CREȚU" is_mep="True" mode="written" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">De toenemende aanvallen op christenen vragen om een gemeenschappelijk standpunt ten aanzien van de wijze waarop zij beschermd moeten worden. Om de religieuze tolerantie te verbeteren moeten de betrokken regeringen garanderen dat de daders van de aanvallen worden gevonden en berecht overeenkomstig een behoorlijke gerechtelijke procedure. Christenen moeten beschermd worden op basis van gelijk respect voor iedere overtuiging.</p>
      <p sl="ro">Aangezien respect voor mensenrechten en burgerlijke vrijheden, waaronder vrijheid van godsdienst en levensovertuiging, fundamentele beginselen en doelstellingen van de Europese Unie zijn en een gezamenlijke basis vormen voor de relaties met derde landen, moet de EU opnieuw haar steun uitspreken voor initiatieven tot dialoog en wederzijds respect tussen religieuze en andere gemeenschappen.</p>
      <p sl="ro">Tot slot: religieuze autoriteiten worden opgeroepen om tolerantie te bevorderen en initiatieven te nemen tegen haat, gewelddadige radicalisering en extremisme.</p>
    </intervention>
    <intervention id="4-222-750" speaker_id="96973" name="Mário DAVID" is_mep="True" mode="written" nationality="Portugal" birth_date="20-08-1953" birth_place="Angola" p_group="Group of the European People's Party (Christian Democrats)" m_state="PT">
      <p sl="pt">Ik was een van de eersten die deze ontwerpresolutie ondertekenden. Ik vind dat de situatie van de christelijke minderheden in bepaalde landen van het Midden-Oosten daarin vrij nauwkeurig en pertinent beschreven wordt. Een van de meest nobele functies van het Europees Parlement in het kader van zijn extern optreden is het verdedigen en bevorderen van de waarden waarin wij geloven: in dit geval gaat het specifiek om de vrijheid van gedachte, geweten, meningsuiting en godsdienst. Deze vrijheden worden duidelijk bedreigd door de laffe aanvallen van godsdienstfanatici. De manier waarop zij onschuldige mensen, soms massaal, hebben afgemaakt is voor mij onmenselijk en onbegrijpelijk.</p>
      <p sl="pt">Ik hoop dat deze resolutie, die door alle fracties ondertekend is, ertoe zal bijdragen dat de publieke opinie, de regeringsleiders en de mensen in de overheidsadministratie van de betrokken landen zich meer bewust worden van het feit dat het belangrijk is dat de fundamentele vrijheden in hun land ten volle kunnen worden uitgeoefend en dat moordenaars en opruiers zich voor het gerecht moeten verantwoorden. Dat is van belang voor de bevordering van de interreligieuze en interculturele dialoog, zowel intern als tussen onze maatschappijen. We leven weliswaar op verschillende continenten, maar we hebben vrij veel waarden en inzichten gemeen.</p>
    </intervention>
    <intervention id="4-223-000" speaker_id="2212" name="Philippe de VILLIERS" is_mep="True" mode="written" nationality="France" birth_date="25-03-1949" birth_place="Boulogne " p_group="Europe of freedom and democracy Group - Vice" m_state="FR">
      <p sl="fr">In 2011 zijn de christenen de meest vervolgde gemeenschap ter wereld. Gelukkig hebben de Europese lidstaten dit nu ook opgemerkt en beginnen ze te reageren.</p>
      <p sl="fr">De veroordeling van de aanslagen is terecht en nodig, maar niet voldoende: het wederkerigheidsbeginsel komt in deze resolutie niet voor.</p>
      <p sl="fr">En helaas zal de halfhartige veroordeling van het optreden van Turkije in het deel van Cyprus dat het militair bezet houdt, niet het gevolg krijgen waar de Fransen op rekenen, namelijk stopzetting van de toetredingsonderhandelingen met Turkije, en zal er geen enkele prikkel tot verandering van uitgaan.</p>
      <p sl="fr">Ik schaar mij achter deze resolutie ter ondersteuning van de christenen die wereldwijd vermoord worden, maar ik betreur niettemin een aantal omissies en incoherenties.</p>
    </intervention>
    <intervention id="4-224-000" speaker_id="96977" name="Diogo FEIO" is_mep="True" mode="written" nationality="Portugal" birth_date="06-10-1970" birth_place="Porto" p_group="Group of the European People's Party (Christian Democrats)" m_state="PT">
      <p sl="pt">Overal in de wereld nemen de aanvallen tegen christenen toe. We kunnen dit zorgwekkende en jammerlijke feit alleen maar diep betreuren, vooral omdat het christendom precies vrede en harmonie tussen alle mensen predikt, of het nu joden of Grieken zijn, zoals Paulus zou zeggen. De vrijheid van godsdienst en de vrede van eeuwenoude gemeenschappen wordt bedreigd. Ze hebben altijd vreedzaam samengeleefd met de andere godsdiensten in de gebieden waar ze gevestigd zijn en ze zijn het doelwit van willekeurig geweld alleen maar omdat ze in Christus geloven. Maar het probleem is groter. Afgezien van de aanslagen tegen christelijke gemeenschappen worden het christelijke geloof en de christelijke geloofsuitingen ook in Europa zelf aangevallen, vaak onder het mom van gecorrumpeerde begrippen zoals de seculiere samenleving en de neutraliteit van landen en instellingen. In dat verband kan ik niet anders dan de recente aanvallen op de viering van katholieke missen in Barcelona betreuren en de Spaanse overheid en de Europese instellingen oproepen om het klimaat van christenfobie, die steeds maar lijkt toe te nemen, te veroordelen en te bestrijden. Wie zijn eigen wortels ontkent, verdient weinig respect van een ander.</p>
    </intervention>
    <intervention id="4-224-500" speaker_id="96899" name="José Manuel FERNANDES" is_mep="True" mode="written" nationality="Portugal" birth_date="26-07-1967" birth_place="Vila Verde" m_state="PT">
      <p sl="pt">Iedereen heeft recht op vrijheid van gedachte, geweten en godsdienst. Dit recht houdt de vrijheid in om zowel individueel als in gemeenschap met anderen en zowel in het openbaar of privé zijn godsdienst of geloof te belijden via eredienst, naleving, praktijk of onderricht. Uit de statistieken over godsdienstvrijheid blijkt dat de meeste daden van religieus geweld tegen christenen zijn gericht. Zo is bekend dat recent bloederige aanvallen tegen christelijke gemeenschappen in Nigeria, Alexandrië, de Filippijnen, Iran en Syrië aan onschuldige burgers het leven hebben gekost. Bovendien heeft de Iraanse regering haar campagne tegen christenen in de islamitische republiek opgevoerd. Ook in Vietnam worden de activiteiten van de katholieke kerk en andere godsdienstgemeenschappen fel onderdrukt. De Raad, de Commissie en de hoge vertegenwoordiger van de Europese Unie voor het buitenlands beleid moeten deze aanvallen niet alleen veroordelen en er bij de regeringen op aandringen dat ze de vrijheid van gedachte, geweten en godsdienst waarborgen, ze moeten eveneens meer aandacht hebben voor het probleem van de godsdienstvrijheid en concrete, urgente maatregelen nemen, waaronder maatregelen tegen landen die religieuze overtuigingen doelbewust niet beschermen.</p>
    </intervention>
    <intervention id="4-225-000" speaker_id="96810" name="Carlo FIDANZA" is_mep="True" mode="written" nationality="Italy" birth_date="21-09-1976" birth_place="San Benedetto del Tronto" m_state="IT">
      <p sl="it">In de resolutie waarover we vandaag hebben gestemd wordt ernstige bezorgdheid geuit over de toename van de onderdrukking van christenen en de intolerantie en het geweld tegen hen. Naar mijn mening is het van fundamenteel belang de recente gebeurtenissen te veroordelen. Deze hebben plaatsgevonden in verre landen met een gevestigde gemeenschap van christenen. De gebeurtenissen die hebben plaatsgevonden in Egypte, Nigeria, Pakistan, de Filippijnen, Cyprus, Iran en Irak zijn nog ernstiger als we bedenken dat godsdienst enkel als machtsmiddel wordt gebruikt. De Europese Unie moet via de hoge vertegenwoordiger van de Unie voor buitenlandse zaken en veiligheidsbeleid in haar internationale betrekkingen vrijheid van godsdienst en geloof tot haar prioriteiten rekenen, alsmede de veiligheid van religieuze gemeenschappen, met inbegrip van christelijke gemeenschappen. Die prioriteit moet worden weerspiegeld in internationale overeenkomsten en in verslagen over mensenrechten. Ik ben ervan overtuigd dat godsdienstvrijheid krachtig moet worden verdedigd, en dat zelfs zware sancties mogen worden opgelegd aan landen die dit essentiële beginsel niet in acht nemen.</p>
    </intervention>
    <intervention id="4-225-500" speaker_id="96993" name="Lorenzo FONTANA" is_mep="True" mode="written" nationality="Italy" birth_date="10-04-1980" birth_place="Verona" p_group="Non" m_state="IT">
      <p sl="it">Zoals in de resolutie staat vermeld, moet de bevordering van de democratie en de eerbiediging van de mensenrechten worden gezien als een van de belangrijkste doelstellingen van de Europese Unie. We zijn de afgelopen maanden getuige geweest van een wereldwijde, niet langer aanvaardbare toename van geweld tegen christelijke minderheden, met name in landen waar de islam de belangrijkste godsdienst is. Ik steun deze resolutie in de hoop dat de Europese instellingen religieuze intolerantie met meer beradenheid zullen tegengaan door alle instrumenten te gebruiken die hun ter beschikking staan om een situatie te bereiken waarin veiligheid en godsdienstvrijheid heerst voor de miljoenen christenen die verspreid leven over de wereld.</p>
    </intervention>
    <intervention id="4-226-000" speaker_id="4260" name="Eija-Riitta KORHOLA" is_mep="True" mode="written" nationality="Finland" birth_date="15-06-1959" birth_place="Lahti" p_group="Group of the European People's Party (Christian Democrats)" m_state="FI">
      <p sl="fi">Volgende week herdenken wij de slachtoffers van de Holocaust, en dat brengt ons natuurlijk terug naar het verleden en Auschwitz. Het was goed dat de resolutie die wij hebben aangenomen ons wijst op de dag van vandaag, op de martelaren van deze tijd. Het uitgangspunt is dat de vrijheid van godsdienst voor alle godsdiensten moet gelden.</p>
      <p sl="fi">Dat wij de vervolging van christenen apart ter sprake brengen, betekent niet dat wij partijdig zijn. De reden is dat deze grootste vervolgde groep het gemakkelijkst wordt vergeten in Europa. Het wordt tijd dit recht te zetten, omdat wij weten dat in de vorige eeuw meer christenen werden gedood om hun geloof dan in de voorgaande 1 900 jaar. Van degenen die nu vanwege hun geloof worden gedood, is 75 procent christen.</p>
      <p sl="fi">De organisatie Open Doors International heeft een lijst gepubliceerd met de tien landen waar christenen het sterkst gebukt gaan onder geweld. Dat zijn Noord-Korea, Iran, Saoedi-Arabië, Somalië, de Maldiven, Afghanistan, Jemen, Mauritanië, Laos en Oezbekistan, maar de lijst is nog veel langer. Naar schatting 100 miljoen christenen hebben elke dag te maken met geweld vanwege hun geloof.</p>
      <p sl="fi">Het is duidelijk dat de door ons aangenomen resolutie tot enige concrete resultaten moet leiden. De Europese Dienst voor extern optreden moet de gebreken omtrent de vrijheid van godsdienst adequaat aanpakken. Onze overeenkomsten met derde landen op het gebied van het buitenlands beleid moeten een clausule inzake de vrijheid van godsdienst en wederkerigheid omvatten. Met het oog op de bevordering van de mensenrechten is het van wezenlijk belang te spreken over de vrijheid van godsdienst, omdat dat de lakmoesproef van de mensenrechten is: de vrijheid van meningsuiting en de vrijheid van vergadering zijn de kern van de mensenrechten.</p>
    </intervention>
    <intervention id="4-226-500" speaker_id="96882" name="Elisabeth KÖSTINGER" is_mep="True" mode="written" nationality="Austria" birth_date="22-11-1978" birth_place="Wolfsberg" p_group="Group of the European People's Party (Christian Democrats)" m_state="AT">
      <p sl="de">In de afgelopen jaren was 75 procent van de terroristische aanslagen met een religieus motief tegen christenen gericht. Met name de afgelopen maanden nam het aantal aanslagen toe, en werden ook kerken het doelwit waar net een mis werd gehouden. Het mag niet zo zijn dat religieuze gemeenschappen in de eenentwintigste eeuw bang moeten zijn om hun geloof vrij te belijden. Het beginsel van godsdienstvrijheid moet voor iedereen overal op de wereld gelden. Ik steun daarom het plan om een strategie te ontwikkelen waarmee de toepassing van het recht op vrije geloofsuitoefening ook kan worden afgedwongen!</p>
    </intervention>
    <intervention id="4-226-750" speaker_id="96816" name="Giovanni LA VIA" is_mep="True" mode="written" nationality="Italy" birth_date="28-06-1963" p_group="Group of the European People's Party (Christian Democrats)" m_state="IT">
      <p sl="it">Met mijn christelijke wortelen veroordeel ik resoluut elke uiting van geweld tegen christenen en andere religieuze gemeenschappen in de wereld. Zo veroordelen wij evengoed elke soort van discriminatie en intolerantie op grond van godsdienst en geloofsovertuiging tegen aanhangers van een religie. Ik ben van mening dat het recht op vrijheid van gedachte, geweten en godsdienst een van de fundamentele mensenrechten is die wij via deze resolutie hopen te beschermen.</p>
    </intervention>
    <intervention id="4-227-000" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Ik heb vóór deze resolutie gestemd, die elk geweld tegen christenen en andere geloofsgemeenschappen alsmede elke vorm van discriminatie en intolerantie op grond van godsdienst en overtuiging van gelovigen, geloofsverzakers en niet-gelovigen sterk veroordeeld. De resolutie benadrukt dat het recht op vrijheid van gedachte, geweten en godsdienst een fundamenteel mensenrecht is, en de resolutie verwoordt onze bezorgdheid over de uittocht van christenen uit een aantal landen, met name in het Midden-Oosten, die de afgelopen jaren heeft plaatsgevonden.</p>
      <p sl="en">Ik dring er bij de autoriteiten van de landen waar alarmerend veel aanvallen worden gepleegd op kerkgenootschappen, op aan dat zij de verantwoordelijkheid nemen voor het waarborgen van normale, openbare geloofspraktijken van alle kerkgenootschappen, dat zij hun inspanningen verhogen om betrouwbare, doeltreffende bescherming aan de kerkgenootschappen in hun land te bieden, en dat ze de persoonlijke veiligheid en lichamelijke integriteit van de leden van de kerkgenootschappen aldaar waarborgen en zo voldoen aan de verplichtingen waartoe zij zich op het wereldtoneel reeds verbonden hebben.</p>
    </intervention>
    <intervention id="4-227-500" speaker_id="96906" name="Kyriakos MAVRONIKOLAS" is_mep="True" mode="written" nationality="Cyprus" birth_date="25-01-1955" birth_place="Pafos" p_group="Group of the Progressive Alliance of Socialists and Democrats in the European Parliament" m_state="CY">
      <p sl="el">Als socialisten geven wij steun aan de mensenrechten. Mensenrechten behoren tot onze fundamentele beleidsvormen. Godsdienstrechten zijn onverbrekelijk verbonden met dit beleid en daarom geven wij steun aan de versterking ervan. Wij veroordelen de gebeurtenissen in de kersttijd, toen de bezettingsmacht de heilige mis in Rizokarpaso, op het bezette gedeelte van Cyprus, onderbrak. Turkije oefent op het door hem bezette gedeelte van Cyprus staatsterreur uit gericht tegen de orthodoxe christenen en nog sterker tegen het kleine aantal in het bezette gebied ingesloten en overgebleven Grieks-Cyprioten.</p>
    </intervention>
    <intervention id="4-228-000" speaker_id="96742" name="Jean-Luc MÉLENCHON" is_mep="True" mode="written" nationality="France" birth_date="19-08-1951" birth_place="Tanger" p_group="Confederal Group of the European United Left - Nordic Green Left" m_state="FR">
      <p sl="fr">Het Franse republikeinse begrip van secularisme gaat uit van de scheiding van kerk en staat. Het waarborgt de vrijheid van geweten en de vrijheid van godsdienst. Religieus geweld komt voort uit het dogmatisme dat in alle religies zit ingebakken. Daarom moeten wij mensen beschermen tegen het geweld van die religies. Ondanks de impliciete verwijzingen naar de misdadige theorie van de "botsing der beschavingen" en de wilde beweringen van de katholieke kerk, is deze tekst een middel om wereldwijde godsdienstvrijheid en bescherming van praktiserende gelovigen tegen fanatisme te eisen. Ik stem voor uit mededogen en overtuiging.</p>
    </intervention>
    <intervention id="4-228-500" speaker_id="96978" name="Nuno MELO" is_mep="True" mode="written" nationality="Portugal" birth_date="18-03-1966" birth_place="Joane" m_state="PT">
      <p sl="pt">We moeten de aanvallen op christelijke gemeenschappen overal in de wereld, maar in het bijzonder in Afrika, Azië en het Midden-Oosten, fel veroordelen. We moeten ons allemaal zorgen maken over de toenemende gevallen van onverdraagzaamheid en onderdrukking en over de gewelddaden tegen gemeenschappen. De autoriteiten van de betrokken landen hebben alle nodige inspanningen gedaan om de daders en de verantwoordelijken voor deze aanvallen tegen christelijke gemeenschappen te identificeren. De verantwoordelijken voor deze aanvallen en voor andere gewelddaden tegen christenen moeten voor het gerecht worden gebracht en op passende wijze worden berecht.</p>
    </intervention>
    <intervention id="4-229-000" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">Het volstaat niet als de Europese Unie de godsdienstvrijheid slechts een lippendienst bewijst. Met name in islamitische landen zijn christenen vogelvrij en worden zij onderdrukt en vaak ook vermoord. Ondanks deze beangstigende toestanden heeft de verheven EU-waardengemeenschap zich tot dusverre vooral in voornaam zwijgen gehuld. Het lijkt erop dat de dames en heren politici in Brussel, die niets geven om de christelijke wortels van Europa, blijkbaar geen oog hebben voor het lot van de christenen in islamitische landen. In plaats van te eisen dat er een einde komt aan de vervolging van christenen, maakt men zich op politiek correcte wijze meer zorgen om het welzijn van de moslims in de EU, die bovendien een mate van godsdienstvrijheid genieten waarvan de meeste christenen in de islamitische wereld slechts kunnen dromen.</p>
      <p sl="de">De situatie van christenen moet in de toekomst een speciale rol spelen in de buitenlandse betrekkingen van de EU met islamitische landen. De EU beschikt over voldoende middelen om de situatie van christenen te helpen verbeteren. Zo moet bijvoorbeeld ontwikkelingshulp en andere financiële steun afhankelijk worden gemaakt van de godsdienstvrijheid die christenen wordt geboden. Ik heb dienovereenkomstig gestemd.</p>
    </intervention>
    <intervention id="4-230-000" speaker_id="97280" name="Claudio MORGANTI" is_mep="True" mode="written" nationality="Italy" birth_date="14-04-1973" birth_place="Prato " p_group="Europe of freedom and democracy Group" m_state="IT">
      <p sl="it">Ik heb vandaag met volle overtuiging gestemd vóór de resolutie waarin wij het geweld tegen christelijke gemeenschappen en religieuze minderheden veroordelen.</p>
      <p sl="it">De eerbiediging van de mensenrechten en de godsdienstvrijheid moet bepalend zijn in de betrekkingen met andere landen. Ik heb de bezetting van de Republiek Noord-Cyprus door Turkije aan den lijve ondervonden. Europa sluit zijn ogen voor deze toestand, terwijl Cyprus zelfs een lidstaat is. In het bezette Cyprus is het merendeel van de kerken verwoest en zijn heiligdommen vernield. De Turkse soldaten hebben in twee orthodoxe kerken de viering van de heilige mis verboden.</p>
      <p sl="it">Heden ten dage is onze vrijheid in gevaar, net als de overleving van een cultuur en een levenspatroon dat gebaseerd is op de absolute waarde van de mens en op gelijkheid van alle mensen voor de staat, gelijke rechten voor de vrouw, democratie en sociale rechtvaardigheid.</p>
      <p sl="it">Uitingen van intolerantie ten opzichte van religies komen steeds vaker voor in verschillende delen van de wereld en de verschrikkelijke aanslagen van de afgelopen weken tegen christelijke gemeenschappen in Egypte en Irak vormen een zeer gevaarlijke bedreiging, die uitgaat van het fundamentalistisch terrorisme. Wij moeten allemaal, in heel Europa, onze ogen openen en de godsdienstvrijheid beschermen.</p>
    </intervention>
    <intervention id="4-230-500" speaker_id="97197" name="Alfredo PALLONE" is_mep="True" mode="written" nationality="Italy" birth_date="13-09-1947" birth_place="Frosinone" p_group="Group of the European People's Party (Christian Democrats)" m_state="IT">
      <p sl="it">Gezien de aanvallen in de afgelopen periode op christelijke gemeenschappen in Egypte, Nigeria, Irak en Pakistan is het noodzakelijk dat de Europese Unie ingrijpt. De EU heeft deze daden van onderdrukking bij monde van haar hoge vertegenwoordiger voor buitenlandse zaken streng veroordeeld. Ik heb vóór de resolutie over de situatie van christenen in de context van vrijheid van godsdienst gestemd, omdat ik van oordeel ben dat we hier helaas te maken hebben met een mondiale aanval op het christelijke geloof, met geweld met een religieuze achtergrond dat wordt gebruikt voor politieke doeleinden om de groei en de ontwikkeling te verhinderen, om haat te zaaien in de samenleving en om het staatsstelsel te destabiliseren in de landen waar de gebeurtenissen plaatsvinden. Daarom vind ik het belangrijk dat Europa, als voorvechter van de mensenrechten en de burgerlijke en democratische vrijheden, zich met harde woorden uitspreekt over dit geweld, dat herinnert aan de wereld van enkele eeuwen geleden en elke hoop op een dialoog tussen culturen, tolerantie, groei en sociaal welzijn tenietdoet.</p>
    </intervention>
    <intervention id="4-231-000" speaker_id="96900" name="Georgios PAPANIKOLAOU" is_mep="True" mode="written" nationality="Greece" birth_date="15-08-1977" birth_place="Athina" p_group="Group of the European People's Party (Christian Democrats)" m_state="GR">
      <p sl="nl">Ik heb gestemd vóór de resolutie over de situatie van christenen in de context van vrijheid van godsdienst. Na de aanval van 1 januari 2011 op biddende gelovigen in een koptische kerk in Alexandria, Egypte wordt met de gezamenlijke resolutie elke vorm van geweld tegen burgers, ongeacht de religieuze groep waartoe zij behoren, veroordeeld en wordt bezorgdheid geuit over het steeds groter wordende aantal gevallen van agressie met een religieuze achtergrond. Ik herinner eraan dat Griekenland bijzonder gevoelig is voor deze vraagstukken daar het in het verleden, op 18 januari 1996, slachtoffers te betreuren had ten gevolge van een soortgelijke aanval op Griekse toeristen door islamitische fundamentalisten in Cairo in Egypte.</p>
    </intervention>
    <intervention id="4-232-000" speaker_id="28409" name="Raül ROMEVA i RUEDA" is_mep="True" mode="written" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="en">De Europese Unie heeft haar verplichtingen ten aanzien van de vrijheid van godsdienst, geweten en gedachte meermaals herhaald en benadrukt dat overheden de taak hebben deze vrijheden overal ter wereld te waarborgen. De ontwikkeling van de mensenrechten, de democratie en de burgerlijke vrijheden vormt de gemeenschappelijke basis waarop de Europese Unie haar betrekkingen met derde landen opbouwt, en daarin wordt voorzien met de democratieclausule in de overeenkomsten tussen de EU en derde landen. Artikel 18 van het internationaal verdrag inzake burgerrechten en politieke rechten bepaalt dat iedereen het recht van vrijheid van gedachte, geweten en godsdienst heeft. De vrijheid van gedachte, geweten en godsdienst geldt niet alleen voor gelovigen maar ook voor atheïsten, agnostici en niet-gelovigen.</p>
      <p sl="en">Derhalve veroordelen wij de recente aanvallen op christelijke gemeenschappen in de verschillende landen en verklaren wij ons solidair met de families van de slachtoffers. We uiten onze grote bezorgdheid over de toename van het aantal gevallen van intolerantie, onderdrukking en gewelddadige acties tegen christelijke gemeenschappen, met name in landen in Afrika, Azië en het Midden-Oosten.</p>
    </intervention>
    <intervention id="4-233-000" speaker_id="97196" name="Oreste ROSSI" is_mep="True" mode="written" nationality="Italy" birth_date="24-03-1964" birth_place="Alessandria" p_group="Europe of freedom and democracy Group" m_state="IT">
      <p sl="it">Mijnheer de Voorzitter, dames en heren, we hebben het over de onderdrukking van christenen in de wereld, maar terwijl we het hebben over het geweld dat heeft plaatsgevonden in Irak, Egypte, de Filippijnen, India en elders, blijven we zwijgen over wat er dichtbij ons is gebeurd, namelijk de bezetting van een derde van het Cypriotische grondgebied door het Turkse leger in 1974.</p>
      <p sl="it">Deze bezetting is ook vandaag nog een feit. Er zijn 38 000 Turkse soldaten gestationeerd in de Turkse Republiek Noord-Cyprus. Het eiland is in tweeën gedeeld door muren en afrasteringen die zelfs door steden en dorpen lopen. Door de jaren heen zijn christelijke kerken en kloosters – om precies te zijn 520 – stelselmatig verwoest en vervangen door minaretten. De kunstwerken in die kerken zijn verbrand, ontheiligd of geroofd, begraafplaatsen zijn verwoest en het wordt christelijke bisschoppen verboden de mis op te dragen. Nota bene met kerstmis hebben Turkse politieagenten in Karpasia de viering van de heilige mis in de kerk van Sint Synesios in Rizokarpaso en de kerk van de Heilige Drie-eenheid verboden. Maar het meest onbegrijpelijk is nog wel dat er in dit Parlement veel afgevaardigden zijn die, hoewel ze opkomen voor de christenen in de wereld, Turkije willen laten toetreden tot de EU.</p>
    </intervention>
    <intervention id="4-233-500" speaker_id="23787" name="Czesław Adam SIEKIERSKI" is_mep="True" mode="written" nationality="Poland" birth_date="08-10-1952" birth_place="Stopnica" p_group="Group of the European People's Party (Christian Democrats)" m_state="PL">
      <p sl="pl">Steeds vaker bereiken ons berichten over vervolging van christenen. De statistieken van internationale organisaties zijn onrustbarend en melden dat jaarlijks over de hele wereld ongeveer 150 000 christenen worden vermoord. Een dergelijk gebrek aan respect voor het menselijk leven mag ons niet onverschillig laten. Als hoedster van de fundamentele democratische waarden en mensenrechten dient de Europese Unie de situatie in derde landen beter in de gaten te houden, vooral in het Midden-Oosten. We moeten ondubbelzinnig en veel gedecideerder reageren. De vrijheid van godsdienst is een grondrecht van de mens en religieus gemotiveerde discriminatie en geweld zijn niet verenigbaar met onze waarden. Door de eerbiediging van deze rechten geven we het goede voorbeeld aan andere landen, maar we moeten hetzelfde gedrag ook van anderen afdwingen. De mensenrechten zijn universeel en moeten overal worden nageleefd. Alle tekenen van intolerantie, vooral religieus gemotiveerde intolerantie, vragen een resolute reactie van onze kant. De EU beschikt over geschikte instrumenten om de regeringen van landen waar we politieke of handelsbetrekkingen mee hebben, te dwingen de burgerlijke vrijheden, waaronder de vrijheid van godsdienst, te respecteren. In moslimlanden, maar ook in landen als China, India of Nepal, kan men ongestraft kerken in brand steken, mensen op straat zetten, martelen en zelfs moorden plegen of vrouwen dwingen tot abortus. Echter, om de goede economische relaties niet in gevaar te brengen blijft dit aan de onderhandelingstafel onbesproken. Europa mag niet zwijgen.</p>
    </intervention>
    <intervention id="4-233-750" speaker_id="5737" name="Dominique VLASTO" is_mep="True" mode="written" nationality="France" birth_date="14-08-1946" birth_place="Marseille" p_group="Group of the European People's Party (Christian Democrats)" m_state="FR">
      <p sl="fr">Deze resolutie, waarin het toenemende aantal aanslagen op christelijke gemeenschappen wordt veroordeeld, heeft mijn onvoorwaardelijke steun. Dit soort barbaarse daden, die uitingen zijn van haat en intolerantie, mogen wij niet accepteren. Ik veroordeel het geweld en het verlies van mensenlevens, die vele families en alle christelijke gemeenschappen in de hele wereld in rouw hebben gedompeld. Het aanvallen van deze gemeenschappen is een aantasting van onze meest fundamentele waarden. De eerbiediging van godsdienstige verscheidenheid en de vrijheid van godsdienst is een universeel beginsel dat verdedigd moet worden. Deze aanvallen geschieden uit naam van een extremistisch obscurantisme uit een ander tijdperk en zijn bedoeld om een klimaat van angst te scheppen, en vormen uiteindelijk een rechtstreekse bedreiging voor het overleven van deze tweeduizend jaar oude gemeenschappen. De EU moet solidair zijn met deze slachtoffers en de autoriteiten steunen in hun streven de daders te vervolgen. Deze eis moet in onze betrekkingen met onze partners centraal staan en op hetzelfde niveau als de mensenrechtenclausules worden geplaatst. Tolerantie en vrede zijn nauw verbonden, en zoals altijd steun ik het optreden van de Europese Unie om de eerbiediging en bevordering van onze waarden, onze vrijheden en onze rechten in de wereld te waarborgen.</p>
    </intervention>
    <intervention id="4-234-000" speaker_id="97016" name="Angelika WERTHMANN" is_mep="True" mode="written" nationality="Austria" birth_date="07-11-1963" birth_place="Schwarzach" p_group="Non" m_state="AT">
      <p sl="de">Deze gezamenlijke resolutie verdient onze steun, gezien de toename van het aantal aanvallen op christelijke gemeenschappen in 2010 overal ter wereld. In de Europese Unie maken godsdienstvrijheid en vrijheid van meningsuiting deel uit van de Europese identiteit. Tegelijkertijd is het christendom in deze context van groot belang. Het is een belangrijk onderdeel van de Europese cultuur. In de EU wordt de godsdienstvrijheid geregeld in artikel 10 van het Handvest van de grondrechten van de Europese Unie, artikel 18 van de Universele Verklaring van de rechten van de mens en artikel 9 van het Europees Verdrag voor de rechten van de mens.</p>
    </intervention>
    <intervention id="4-235-500" speaker_id="97198" name="Mara BIZZOTTO" is_mep="True" mode="written" nationality="Italy" birth_date="03-06-1972" birth_place="Bassano del Grappa " m_state="IT">
      <p sl="it">De EU moet uiterst standvastig optreden in haar betrekkingen met Belarus, het laatste regime in Europa en een anachronistisch voorbeeld van politiek geweld van de staat dat volledig onverenigbaar is met de westerse minimumnormen voor democratie en vrijheid. Met deze resolutie neemt Europa, evenals in het verleden, opnieuw een standpunt in tot strenge veroordeling van de onregelmatigheden die tijdens de recente verkiezingen hebben plaatsgevonden. Ook spreekt zij opnieuw haar veroordeling uit over wat in Belarus al decennialang gaande is, namelijk censuur, arrestatie en detentie van andersdenkenden en al het andere wat de verschrikkelijke dictatuur in Minsk dagelijks doet om de het maatschappelijk middenveld onder de duim te houden. Ik stem met overtuiging voor de gezamenlijke ontwerpresolutie.</p>
    </intervention>
    <intervention id="4-236-000" speaker_id="96681" name="Vilija BLINKEVIČIŪTĖ" is_mep="True" mode="written" nationality="Lithuania" birth_date="03-03-1960" birth_place="Linkuva" m_state="LT">
      <p sl="lt">Ik heb voor de resolutie over de situatie in Belarus gestemd. In Minsk zijn meer dan zevenhonderd mensen wegens hun deelname aan de demonstratie van 19 december aangehouden. De meeste arrestanten zijn vrijgelaten na een korte administratieve straf te hebben uitgezeten. 24 oppositieactivisten en journalisten, onder wie zes presidentskandidaten, worden echter beschuldigd van het "organiseren van massale ordeverstoringen" vergezeld van gewelddadige aanvallen en gewapende weerstand. Zij kunnen tot vijftien jaar gevangenisstraf krijgen. Wij veroordelen het brute geweld van de politie en de KGB tegen demonstranten op de dag van de verkiezingen. Hun optreden vormt een ernstige schending van democratische basisbeginselen, zoals de vrijheid van vergadering en meningsuiting, en van de mensenrechten. Gezien de huidige situatie in Belarus roep ik de Europese Commissie op de financiële steunverlening aan de in Vilnius (Litouwen) gevestigde Europese Universiteit voor menswetenschappen (EHU) voort te zetten, het aantal beurzen voor Belarussische studenten die vanwege hun acties worden vervolgd en van de universiteit zijn verbannen, te verhogen, en een bijdrage te leveren aan de hulporganisatie "Solidariteit met Belarus".</p>
    </intervention>
    <intervention id="4-237-000" speaker_id="28122" name="David CASA" is_mep="True" mode="written" nationality="Malta" birth_date="16-11-1968" birth_place="Valletta" m_state="MT">
      <p sl="en">De situatie in Belarus is de afgelopen maanden verslechterd en baart ons nu grote zorgen. De gehouden verkiezingen blijken geenszins aan de eisen van vrije en eerlijke verkiezingen in een democratie te voldoen. De arrestatie en de nog steeds voortdurende detentie van presidentskandidaten en het tegen demonstranten gebruikte geweld moeten veroordeeld worden. De EU moet alles doen wat in haar macht ligt om te tonen dat zij dergelijke voorvallen niet licht opvat. In het kader van eventuele maatregelen moeten economische sancties tegen Belarus beslist worden overwogen. Om deze redenen heb ik besloten de gezamenlijke ontwerpresolutie te steunen.</p>
    </intervention>
    <intervention id="4-237-500" speaker_id="33997" name="Corina CREȚU" is_mep="True" mode="written" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">De beslissing van de Witrussische autoriteiten om de OVSE-missie te beëindigen is betreurenswaardig. Hen is verzocht om deze beslissing onmiddellijk te herroepen.</p>
      <p sl="ro">In het verlengde daarvan is het blokkeren van verschillende belangrijke websites op de dag van de verkiezingen betreurenswaardig. De huidige mediawetgeving in Belarus voldoet niet aan internationale normen en daarom worden de Witrussische autoriteiten opgeroepen deze te herzien en te verbeteren.</p>
      <p sl="ro">Uit een analyse van de politieke situatie in Belarus blijkt dat de democratische rechten en regels ernstig worden geschonden. Als gevolg daarvan kunnen wij de onderdrukking van vreedzame betogers, oppositieleiders en vele activisten uit het maatschappelijk middenveld, journalisten, docenten en studenten slechts veroordelen.</p>
    </intervention>
    <intervention id="4-237-750" speaker_id="96973" name="Mário DAVID" is_mep="True" mode="written" nationality="Portugal" birth_date="20-08-1953" birth_place="Angola" p_group="Group of the European People's Party (Christian Democrats)" m_state="PT">
      <p sl="pt">Het is met een zekere angst, maar, ik moet zeggen, ook met veel hoop dat ik naar de huidige politieke en maatschappelijke situatie in Belarus kijk. Daarom kan ik deze gemeenschappelijke resolutie, die door vijf fracties is ondertekend, behalve door de Confederale Fractie Europees Unitair Links/Noords Groen Links, onvoorwaardelijk steunen. Ik betreur de gebeurtenissen, die in de resolutie goed beschreven worden, maar meer nog zou ik het belang willen benadrukken van de specifieke maatregelen die in de resolutie zijn opgenomen. Ik vind dat zowel de Raad als de Commissie die onmiddellijk moeten uitvoeren. Het gaat hierbij om de toepassing van economische sancties, de bevriezing van alle via het Internationaal Monetair Fonds, de Europese Investeringsbank en de Europese Bank voor Wederopbouw verstrekte financiële steun, de ondersteuning op alle mogelijke manieren van de inspanningen van maatschappelijke organisaties in Belarus om een vrijere en democratischere samenleving te creëren, de herinvoering van een visumstop voor de voornaamste leiders van Belarus en uitbreiding daarvan tot hoge ambtenaren, de opschorting van de Belarussische deelneming aan de activiteiten van het Oosters Partnerschap tijdens de top van het Oosters Partnerschap in Boedapest, en tot slot de bespoediging van de opstelling van onderhandelingsrichtsnoeren voor de versoepeling van de visumplicht en overname om persoonlijke contacten te vergemakkelijken.</p>
    </intervention>
    <intervention id="4-238-000" speaker_id="96977" name="Diogo FEIO" is_mep="True" mode="written" nationality="Portugal" birth_date="06-10-1970" birth_place="Porto" p_group="Group of the European People's Party (Christian Democrats)" m_state="PT">
      <p sl="pt">Belarus is het enige land in de wereld waar nog steeds een politie met de naam KGB opereert. Dit eenvoudige feit zegt door zijn symboolwaarde veel over het soort regime dat daar aan de macht is. De burgers van Belarus eisen en verdienen veranderingen die hun levensomstandigheden daadwerkelijk verbeteren, de democratie daadwerkelijk bevorderen en volledige politieke zelfbeschikking mogelijk maken. Ik hoop dat de democratische landen inzien dat het regime in Belarus niet in staat is om de democratisering van het land te bevorderen en dat ze zich openlijk zullen verzetten tegen zijn repressieve middelen en methoden.</p>
    </intervention>
    <intervention id="4-238-500" speaker_id="96899" name="José Manuel FERNANDES" is_mep="True" mode="written" nationality="Portugal" birth_date="26-07-1967" birth_place="Vila Verde" m_state="PT">
      <p sl="pt">Volgens de voorlopige bevindingen en conclusies van het Bureau voor Democratische Instellingen en Mensenrechten van de Organisatie voor Veiligheid en Samenwerking in Europa (OVSE/ODIHR) en van de parlementaire vergadering van de OVSE voldeden de presidentsverkiezingen van 19 december 2010 niet aan de internationale normen voor vrije, eerlijke en open verkiezingen. Vandaar de oproep om snel nieuwe vrije en democratische verkiezingen te houden die in overeenstemming zijn met de normen van de OVSE.</p>
      <p sl="pt">Bovendien is het gebruik van bruut geweld door de politie en de KGB tegen demonstranten op de dag van de verkiezingen onaanvaardbaar. Ik ben diep bezorgd over de pogingen van de Belarussische autoriteiten om Danil Sannikov, de driejarige zoon van presidentskandidaat Andrei Sannikov en onderzoeksjournaliste Irina Khalip, die allebei sinds de verkiezingen van 19 december gevangen zitten, onder de hoede van de staat te plaatsen.</p>
      <p sl="pt">We moeten alle repressieve maatregelen veroordelen en de Belarussische autoriteiten dringend verzoeken de vervolging, intimidatie en bedreiging van burgeractivisten onmiddellijk te staken.</p>
      <p sl="pt">Ik vind dat de Raad, de Commissie en de hoge vertegenwoordiger van de Europese Unie het EU-beleid ten aanzien van Belarus moeten herzien, zodat het onder meer mogelijk is om specifieke economische sancties op te leggen en alle macrofinanciële steun te bevriezen.</p>
    </intervention>
    <intervention id="4-239-000" speaker_id="4466" name="Ilda FIGUEIREDO" is_mep="True" mode="written" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">Hoe we de gebeurtenissen in Belarus ook beoordelen, we mogen ons niet medeplichtig maken aan deze schaamteloze aanval op de onafhankelijkheid en de nationale soevereiniteit van dit land door ons rechtstreeks te mengen in de binnenlandse aangelegenheden, in gebeurtenissen die enkel de Belarussische burgers en autoriteiten kunnen oplossen. Wij mogen ons niet medeplichtig maken aan de poging om het land en zijn autoriteiten te onderwerpen aan de belangen van de Europese Unie.</p>
      <p sl="pt">Deze resolutie is een opsomming van onaanvaardbare acties die tot doel hebben in Minsk een regime aan de macht te brengen dat openstaat voor de belangen van de Europese Unie. Ik geef een aantal voorbeelden:</p>
      <p sl="pt">roept de Commissie op met alle mogelijke financiële en politieke middelen de inspanningen te steunen van het maatschappelijk middenveld, de onafhankelijke media (zoals TV Belsat, European Radio for Belarus, Radio Racja en andere) en niet-gouvernementele organisaties in Belarus tot bevordering van de democratie en tot weerstand tegen het regime;</p>
      <p sl="pt">verzoekt de Commissie een mechanisme te ontwikkelen voor de registratie van ngo’s die om politieke redenen niet in Belarus geregistreerd kunnen worden zodat deze ngo’s in aanmerking kunnen komen voor steun uit EU-programma’s.</p>
      <p sl="pt">Daarom hebben wij niet voor deze resolutie gestemd.</p>
    </intervention>
    <intervention id="4-240-000" speaker_id="96934" name="Sandra KALNIETE" is_mep="True" mode="written" nationality="Latvia" birth_date="22-12-1952" m_state="LV">
      <p sl="lv">De Europese Unie moet haar standpunt ten aanzien van de gebeurtenissen in Belarus actief naar voren brengen. We moeten de gewelddadige onderdrukking van de oppositie en de vervalsing van de uitslag van de presidentsverkiezingen veroordelen. Vrijheid is een van de fundamentele waarden van de Europese Unie, en we kunnen alleen een succesvolle samenwerking tot stand brengen met landen die deze waarden respecteren. Daarom is de invrijheidsstelling van alle politieke gevangenen een van de voorwaarden voor hervatting van de dialoog tussen de Europese Unie en Belarus. Met deze verklaring moet het Europees Parlement een duidelijk signaal afgeven richting de Belarussische regering en duidelijk maken dat we samenwerking willen maar nooit bereid zullen zijn de politieke vrijheid van individuele personen op te offeren of de vervalsing van verkiezingsuitslagen te negeren omwille van economische belangen, vooral omdat, meer dan twintig jaar geleden, een aanzienlijk aantal leden van het Europees Parlement zelf strijd moest leveren voor hun vrijheid. Er moeten weliswaar sancties worden opgelegd aan het Belarussische regime maar deze mogen geen gevolgen hebben voor de Belarussische burgers, voor wie we een raam naar Europa moeten openzetten.</p>
      <p sl="lv">De Europese universiteiten moeten hun deuren openen voor Belarussische jongeren die in hun eigen land niet naar de universiteit mogen vanwege hun politieke activiteiten en die in het Belarus van Loekasjenko nooit een opleiding zullen kunnen volgen. We moeten onze samenwerking met vertegenwoordigers van het maatschappelijk middenveld in Belarus versterken, hun strijd ondersteunen en ervaringen met hen delen. Ik ben vast van mening dat het Belarussische volk een democratische staat verdient waar de mensenrechten worden gerespecteerd, waar eerlijke verkiezingen plaatsvinden, en waar de vrijheid van meningsuiting hoog wordt gehouden. Als de Belarussische regering met ons wil samenwerken, dan zal ze zich aan deze voorwaarden moeten houden.</p>
    </intervention>
    <intervention id="4-241-000" speaker_id="96901" name="Krišjānis KARIŅŠ" is_mep="True" mode="written" nationality="Latvia" birth_date="13-12-1964" birth_place="Wilmington" p_group="Group of the European People's Party (Christian Democrats)" m_state="LV">
      <p sl="lv">We mogen niet accepteren dat als het ware in onze achtertuin – in Belarus – demonstraties van politieke en niet-gouvernementele organisaties op brute wijze worden neergeslagen. Ik heb voor deze resolutie gestemd omdat de steun van de bondgenoten in het Westen onmisbaar is voor de oppositie tegen het autoritaire regime in Belarus. Dit is een kans voor de Unie om een gemeenschappelijk buitenlands beleid te ontwikkelen en daarin de verdediging van de waarden waarvoor zij staat als vast onderdeel op te nemen. Tegelijkertijd moet de Europese Unie sancties instellen tegen de autoritaire regering van Belarus en de democratische beweging in het land moreel en financieel ondersteunen.</p>
    </intervention>
    <intervention id="4-242-000" speaker_id="28424" name="Tunne KELAM" is_mep="True" mode="written" nationality="Estonia" birth_date="10-07-1936" birth_place="Taheva" p_group="Group of the European People's Party (Christian Democrats)" m_state="EE">
      <p sl="en">Ik heb als een van de initiatiefnemers namens de PPE-Fractie vóór de gezamenlijke ontwerpresolutie over Belarus gestemd. De resolutie spreekt zich in heldere, ondubbelzinnige bewoordingen uit over de tragische situatie in Belarus, die dictator Loekasjenko sinds 19 december 2010 heeft veroorzaakt. Daarom wil ik paragraaf 15 benadrukken, waarin de EU-lidstaten worden verzocht het EU-optreden niet te ontkrachten door middel van bilaterale initiatieven met het Belarussische regime die de geloofwaardigheid en doeltreffendheid van het Europees buitenlands beleid ondermijnen. Daarnaast beschouw ik het niet houden van het Wereldkampioenschap ijshockey in 2014 in Minsk als een van de doeltreffendste pressiemiddelen in het voorstel om de Belarussische autoriteiten zover te krijgen dat ze hun onderdrukkingsbeleid laten varen.</p>
    </intervention>
    <intervention id="4-242-500" speaker_id="96816" name="Giovanni LA VIA" is_mep="True" mode="written" nationality="Italy" birth_date="28-06-1963" p_group="Group of the European People's Party (Christian Democrats)" m_state="IT">
      <p sl="it">De Europese Unie heeft het humanitair beleid en de bescherming van de grondrechten van de mens altijd als een van haar prioriteiten beschouwt. Dankzij haar roeping speelt zij vandaag de dag een vooraanstaande rol op het wereldtoneel en verspreidt zij, zelfs buiten haar eigen grenzen, de beginselen van democratie en eerbiediging van de mensenrechten en rechtmatigheid, en dankzij diezelfde roeping zien wij in wat de motieven zijn die ten grondslag liggen aan deze gezamenlijke ontwerpresolutie, waarin wij Belarus oproepen al zijn toezeggingen op het gebied van internationaal recht en mensenrechten in acht te nemen. De droevige gebeurtenissen die hebben plaatsgevonden tijdens de verkiezingen van 19 december 2010 zijn welbekend. Bij die verkiezingen werden volksdemonstraties waarin werd geklaagd over ogenschijnlijke verkiezingsfraude door de politieke machten en ambtenaren van de geheime dienst, hardhandig neergeslagen. Met het oog op deze onaanvaardbare feiten heeft het Europees Parlement, in navolging van de eerdere verklaring van zijn Voorzitter, de heer Buzek, de Unie verzocht zware sancties op te leggen aan Belarus, en een onderzoek te laten uitvoeren door externe en onpartijdige autoriteiten om de gebeurtenissen te reconstrueren en te beoordelen wie ervoor verantwoordelijk is.</p>
    </intervention>
    <intervention id="4-243-000" speaker_id="96791" name="Elżbieta Katarzyna ŁUKACIJEWSKA" is_mep="True" mode="written" nationality="Poland" birth_date="25-11-1966" birth_place="Jasło" m_state="PL">
      <p sl="pl">De landen van het voormalige socialistische blok begrijpen de politieke situatie in Belarus uitstekend. Ook zij hadden ooit te maken met beperking van de persoonlijke vrijheid, de persvrijheid en de mediavrijheid en met een ondemocratisch regeringssysteem. Gelet op de recente gebeurtenissen in Belarus na de presidentsverkiezingen wil ik wijzen op de maatregelen die het Europees Parlement samen met de Europese Commissie en Raad wil nemen in deze kwestie. We moeten het immers hebben over hulp aan de Belarussische democratie en effectieve manieren zien te vinden om het EU-beleid ten opzichte van het regime van Loekasjenko te herzien. In de huidige situatie moeten we druk uitoefenen op Minsk en eisen dat politieke gevangenen worden vrijgelaten en de vervolging van journalisten wordt stopgezet. Daarom heb ik voor de resolutie gestemd. Dank u wel.</p>
    </intervention>
    <intervention id="4-244-000" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">De situatie in Belarus is ontoelaatbaar en evenals mijn collega’s veroordeel ook ik het gebruik van grof geweld door de politie en KGB-diensten tegen de demonstranten op de verkiezingsdag, en dan met name de wrede aanval op de heer Niakliayeu, een van de vele gevallen van ernstige schending van de democratische grondbeginselen zoals de vrijheid van vergadering en meningsuiting, alsmede van de mensenrechten. Ook uit ik mijn bezorgdheid over de pogingen van de Belarussische autoriteiten om Danil Sannikov, het driejarige zoontje van presidentskandidaat Andrei Sannikov en onderzoeksjournaliste Irina Khalip onder de hoede van de staat te plaatsen. Beiden zitten sinds de verkiezingen van 19 december vast. Ik sluit me aan bij de oproep aan de Commissie om de inspanningen van het maatschappelijk middenveld in Belarus tot bevordering van de democratie en tot weerstand tegen het regime met alle financiële en politieke middelen te ondersteunen.</p>
    </intervention>
    <intervention id="4-245-000" speaker_id="23704" name="Jiří MAŠTÁLKA" is_mep="True" mode="written" nationality="Czechia" birth_date="03-01-1956" birth_place="Sušice" p_group="Confederal Group of the European United Left - Nordic Green Left" m_state="CZ">
      <p sl="cs">Het is niet goed als onze enige reactie eruit bestaat dat we de deur dicht doen en daardoor de omstandigheden voor een betere dialoog verslechteren. Strenge sancties kunnen grote barrières opwerpen en dit land nog verder isoleren. Bovendien vallen naar alle waarschijnlijkheid de klappen uiteindelijk elders dan waar bedoeld. De communicatie tussen de EU en Belarus dient intensief te worden voortgezet onder gebruikmaking van alle diplomatieke middelen en dient regelmatig te worden beoordeeld. En wat betreft de doeltreffendheid van die communicatie zouden we kunnen denken aan de instelling van een nieuw soort dialoog, een dialoog die op een nieuwe manier en op andere niveaus gevoerd wordt, een dialoog die een evenwichtige en geenszins eenzijdige beoordeling omvat. Aan de basis van dit alles dient echter een nauwkeurige analyse te liggen van de ervaringen tot nog toe met de communicatie tussen de EU en Belarus. Op basis daarvan kan dan een strategisch plan worden opgesteld uitgaande van de allerlaatste ontwikkelingen, met andere woorden: een duidelijk buitenlands beleid van de Europese Unie ten aanzien van dit land.</p>
      <p sl="cs">Vervolgens kunnen de betrekkingen op de lange termijn op een hoger plan worden gebracht en kunnen er nieuwe samenwerkingsprojecten worden opgestart waarmee een bijdrage kan worden geleverd aan de verdere ontwikkeling van dit land en zijn soevereiniteit kan worden gehandhaafd. Hier is ook een belangrijke rol weggelegd voor het Oosters partnerschap.</p>
    </intervention>
    <intervention id="4-245-250" speaker_id="4462" name="Clemente MASTELLA" is_mep="True" mode="written" nationality="Italy" birth_date="05-02-1947" birth_place="Ceppaloni " p_group="Group of the European People's Party (Christian Democrats)" m_state="IT">
      <p sl="it">Uit dit debat komt naar voren dat er algemene overeenstemming heerst over de noodzaak van een sterke reactie van Europa op de recente gebeurtenissen in Belarus na de presidentsverkiezingen.</p>
      <p sl="it">Persoonlijk ben ik van mening dat het goed is om een duidelijke benadering te kiezen, en dat Europa, als het druk op de Belarussische regering wil uitoefenen, ervoor moet zorgen dat de samenwerking met de autoriteiten in Minsk niet volledig wordt stopgezet maar evenmin hun politiek wordt goedgekeurd. Daarmee zouden we alleen de bevolking van Belarus benadelen. Daarom moeten we alle maatregelen om het maatschappelijk middenveld te bevorderen en de oppositie, onafhankelijke media en ngo’s te beschermen blijven ondersteunen.</p>
      <p sl="it">Die samenwerkingsmechanismen tussen de Europese Unie en Belarus mogen dus geenszins worden stilgezet, aangezien het de enige middelen zijn om concreet aan het welzijn en de sociale en democratische groei van het land bij te dragen. Ik vind dus dat de “kritische dialoog” die door de 27 lidstaten van de Europese Unie is gestart moet worden voortgezet, met als doel Belarus ervan te overtuigen met meer vastberadenheid de weg in te slaan naar Europese normen op het gebied van eerbiediging van de democratie en bescherming van de mensenrechten.</p>
    </intervention>
    <intervention id="4-245-500" speaker_id="96978" name="Nuno MELO" is_mep="True" mode="written" nationality="Portugal" birth_date="18-03-1966" birth_place="Joane" m_state="PT">
      <p sl="pt">De gebeurtenissen in Belarus moeten iedereen zorgen baren die gelooft in democratie en rechtsstaat. De burgers van dit land leven onder een regime dat de mensenrechten niet eerbiedigt en dat een politieke politiemacht in stand houdt die uiterst driest te werk gaat. De Europese Unie moet alle inspanningen ondersteunen die gericht zijn op de democratisering van dit regime en op een beter leven voor de bevolking. Er moet een einde worden gemaakt aan de repressie die in Belarus nog steeds heerst.</p>
    </intervention>
    <intervention id="4-246-000" speaker_id="96670" name="Louis MICHEL" is_mep="True" mode="written" nationality="Belgium" birth_date="02-09-1947" birth_place="Tirlemont" p_group="Group of the Alliance of Liberals and Democrats for Europe" m_state="BE">
      <p sl="fr">De dwang en het geweld van de politie en de KGB tegen demonstranten op de dag van de verkiezingen kunnen wij alleen maar veroordelen. Er werden meer dan zeshonderd mensen opgepakt en vastgezet. De dagen erna zijn er nog meer arrestaties en huiszoekingen verricht en verdere veroordelingen uitgesproken. Dit onaanvaardbare optreden jegens de oppositie moet ons allen grote zorgen baren. Alle mensen die op politieke gronden zijn aangehouden, dienen onmiddellijk te worden vrijgelaten. Alle vervolging van oppositie, democratische bewegingen en vertegenwoordigers van het maatschappelijk middenveld moet ophouden.</p>
      <p sl="fr">Deze opstelling van de autoriteiten wekt bovendien verbazing, omdat ze strijdig is met de manier waarop zij zich tijdens de verkiezingscampagne opstelden, toen we getuige waren van de opkomst van pluralistische krachten, de vorming van een echte oppositie en een actief maatschappelijk middenveld. De EU heeft de officiële stembusuitslag niet erkend. We moeten maatregelen nemen tegen de regering, maar daarbij de bevolking, de ngo's en het maatschappelijk middenveld ontzien. De Raad van Buitenlandse Zaken van 31 januari aanstaande zal moeten beslissen welke stappen geboden zijn.</p>
    </intervention>
    <intervention id="4-247-000" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">In de media wordt gesuggereerd dat we met het opnieuw instellen van sancties tegen de Belarussische president Loekasjenko, die ruim twee jaar geleden waren versoepeld, zouden toegeven dat de jarenlange pogingen om toenadering te zoeken geheel vruchteloos zijn gebleven. In feite was dit project al eerder mislukt, zoals bleek bij de presidentsverkiezingen, of uiterlijk toen de OVSE-kantoren in Minsk werden gesloten en Duitsland en Polen ervan werden beschuldigd achter de omwentelingen te zitten.</p>
      <p sl="de">Toch is de resolutie in veel opzichten overtrokken, wat deze op zich goede tekst vatbaar maakt voor kritiek. De eis dat voor alle ambtenaren en het gehele justitiële apparaat in het vervolg een inreisverbod in de EU moet gelden, schiet zijn doel voorbij. Ook de eis dat moet worden afgezien van deelname aan het wereldkampioenschap ijshockey in 2014, is behoorlijk overdreven. Ik heb mij daarom van stemming onthouden.</p>
    </intervention>
    <intervention id="4-247-500" speaker_id="96695" name="Radvilė MORKŪNAITĖ-MIKULĖNIENĖ" is_mep="True" mode="written" nationality="Lithuania" birth_date="02-01-1984" birth_place="Kaunas" p_group="Group of the European People's Party (Christian Democrats)" m_state="LT">
      <p sl="lt">Ik vind ook dat op de volgende Raad Buitenlandse Zaken het EU-beleid inzake Belarus moet worden herzien. Ik ben van mening dat er niet alleen in het Europees Parlement en de Commissie, maar ook op ministerieel niveau en op het niveau van de staatshoofden voortdurend aandacht aan Belarus en de situatie in dit land moet worden besteed, omdat het een land is dat grenst aan de EU. Een gemeenschappelijk EU-optreden tegenover dit land kan worden gewaarborgd door de benoeming van EU-coördinatoren voor Belarussische kwesties. Ik ondersteun de bepaling waarin staat dat de EU een visumverbod voor een uitgebreide lijst van Belarussische gezagsdragers in stand moet houden, maar ook dat de EU zich in de mate van het mogelijke meer moet openstellen voor contacten van gewone Belarussische burgers met de EU. Zij moeten de mogelijkheid hebben binnen de EU te reizen. Het is een weg die ook door Litouwen wordt bewandeld. Litouwen heeft met Belarus een overeenkomst ondertekend over gestroomlijnd grensoverschrijdend verkeer en het geeft gratis visa af aan Belarussische burgers. Ik steun ook het doel om na te gaan wat de meest gevoelige gebieden zijn en een besluit te nemen over enerzijds de toepassing van doelgerichte sancties en anderzijds financiële EU-steun aan de Belarussische samenleving. Ik verzoek de Commissie te onderzoeken hoe de toegang van de Belarussische bevolking tot onafhankelijke informatie kan worden verbeterd. De Europese Universiteit voor menswetenschappen (EHU) in Vilnius is één van de succesvolste langetermijnprojecten voor ontwikkelingssamenwerking met betrekking tot Belarus. Tegenover een binnenlandse situatie in Belarus waar lange tijd alle wegen om zich tot een kritische, bewuste en vrije burger te ontwikkelen geblokkeerd waren, ontpopt de EHU zich niet alleen tot een eiland voor vrije Belarussische ideeën maar ook tot een kweekvijver van de toekomstige Belarussische leiders. De EU-steun aan deze universiteit moet niet alleen worden voortgezet maar ook worden verhoogd. Dat is logisch en het is iets dat we zouden moeten verwelkomen.</p>
    </intervention>
    <intervention id="4-247-750" speaker_id="96981" name="Franz OBERMAYR" is_mep="True" mode="written" nationality="Austria" birth_date="25-05-1952" p_group="Non" m_state="AT">
      <p sl="de">De ontwerpresolutie bevat een aantal erg overdreven eisen, zoals de visumbeperkingen voor ambtenaren en leden van het justitiële apparaat. Bovendien wordt gepleit voor een boycot van het wereldkampioenschap ijshockey in 2014. Ik heb mij daarom van stemming onthouden.</p>
    </intervention>
    <intervention id="4-247-875" speaker_id="97197" name="Alfredo PALLONE" is_mep="True" mode="written" nationality="Italy" birth_date="13-09-1947" birth_place="Frosinone" p_group="Group of the European People's Party (Christian Democrats)" m_state="IT">
      <p sl="it">De presidentsverkiezingen in Belarus van 19 december 2010, die ertoe hebben geleid dat Loekasjenko werd herkozen, werden gevolgd door demonstraties die door de politie met geweld werden neergeslagen. Veel demonstranten en oppositieleiders werden gearresteerd en lopen het risico zwaar te worden gestraft. De EU kan hierbij niet werkeloos blijven toekijken. We zijn het erover eens dat de aandacht moet worden gevestigd op de vrijlating van de mensen die werden gearresteerd naar aanleiding van de gebeurtenissen na de verkiezingen. Daarom heb ik voor de gezamenlijke ontwerpresolutie gestemd, zodat Belarus kan worden beschermd en kan deelnemen aan het proces van samenwerking met de Europese Unie. Naar mijn mening moet de kwestie spoedig en op praktische wijze worden aangepakt. Daartoe is een duidelijk benadering nodig die het maatschappelijk middenveld ondersteunt en de tegenstanders en hun families beschermt. Ik heb voor gestemd omdat ik denk dat het noodzakelijk is – wat nu zeer sterk in de EU wordt gevoeld – Belarus te overtuigen de weg naar Europese normen op het gebied van eerbiediging van de democratie en bescherming van de mensenrechten in te slaan.</p>
    </intervention>
    <intervention id="4-248-000" speaker_id="28409" name="Raül ROMEVA i RUEDA" is_mep="True" mode="written" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="en">Met deze resolutie sluit het Parlement zich aan bij de voorlopige conclusies van de Parlementaire Assemblee van de OVSE en OVSE/ODIHR en geeft het duidelijk aan dat de presidentsverkiezingen van 19 december 2010 niet voldeden aan de internationale normen voor vrije, eerlijke en transparante verkiezingen. Ook maakt het duidelijk dat deze verkiezingen wederom een gemiste kans waren voor de overgang naar een democratie in Belarus en verzoekt het Belarus om, in het licht van de talloze ernstige onregelmatigheden die door de OVSE/ODIHR zijn gemeld, nieuwe verkiezingen onder vrije, democratische omstandigheden overeenkomstig de OVSE-normen te houden.</p>
      <p sl="en">Het Parlement veroordeelt tevens het gebruik van grof geweld door de politie en KGB-diensten tegen de demonstranten op de verkiezingsdag en uit in het bijzonder zijn verontwaardiging over een brute aanval op Uladzimir Niakliayeu.Dit zijn voorbeelden van de ernstige schending van democratische grondbeginselen als vrijheid van vergadering en meningsuiting alsmede van de mensenrechten. Ook uit het Parlement zijn bezorgdheid over de pogingen van de Belarussische autoriteiten om Danil Sannikov, het 3-jarige zoontje van presidentskandidaat Andrei Sannikov en onderzoeksjournaliste Irina Khalip onder de hoede van de staat te plaatsen. Beiden zitten sinds de verkiezingen van 19 december vast.</p>
    </intervention>
    <intervention id="4-248-500" speaker_id="96773" name="Rafał TRZASKOWSKI" is_mep="True" mode="written" nationality="Poland" birth_date="17-01-1972" birth_place="Warszawa" p_group="Group of the European People's Party (Christian Democrats)" m_state="PL">
      <p sl="pl">Het huidige EU-beleid ten opzichte van Belarus, het beleid van de dialoog en de uitgestoken hand, is niet succesvol gebleken. Daarom is het nu tijd om moeilijke, maar resolute besluiten te nemen. Enerzijds betekent dit het opleggen van sancties aan het regime, anderzijds moeten we ons openstellen voor het Belarussisch maatschappelijk middenveld, zonder het welke de noodzakelijke veranderingen in dit land onmogelijk zijn. De resolutie gaat daarover.</p>
    </intervention>
    <intervention id="4-249-500" speaker_id="96976" name="Luís Paulo ALVES" is_mep="True" mode="written" nationality="Portugal" birth_date="19-09-1961" birth_place="Horta" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">Ik juich dit verslag toe. De Commissie heeft immers gereageerd op de crisis en tegelijkertijd de maatregelen van het mededingingsbeleid uitgevoerd. Ik zou graag zien dat voor het Europees Parlement een rol als medewetgever op het gebied van het mededingingsbeleid was weggelegd, maar omdat dit onmogelijk is, verzoek ik de Commissie in het Parlement uitgebreid verslag uit te brengen over hoe ze zijn aanbevelingen heeft opgevolgd en zich te verantwoorden als ze dat niet heeft gedaan. Ik stel met ongenoegen vast dat men er nog steeds niet in is geslaagd om het mededingingskader binnen de interne markt beter af te stemmen op kleine en middelgrote ondernemingen.</p>
    </intervention>
    <intervention id="4-250-000" speaker_id="28276" name="Laima Liucija ANDRIKIENĖ" is_mep="True" mode="written" nationality="Lithuania" birth_date="01-01-1958" birth_place="Druskininkai" p_group="Group of the European People's Party (Christian Democrats)" m_state="LT">
      <p sl="lt">Ik heb voor deze resolutie over het verslag over het mededingingsbeleid 2009 gestemd. Net als de rapporteur ben ik voorstander van een actievere rol van het Parlement in de vormgeving van het mededingingsbeleid via de invoering van een medewetgevende rol. Om dit doel te bereiken moet het Parlement geregeld op de hoogte worden gesteld van initiatieven op dit gebied. Ik ben ervan overtuigd dat de actieve rol van het Parlement een grote bijdrage zal leveren aan de geslaagde uitvoering van het mededingingsbeleid en het onbelemmerd functioneren van de interne markt, die toch essentiële voorwaarden zijn voor duurzame economische groei in de Europese Unie.</p>
    </intervention>
    <intervention id="4-251-000" speaker_id="96702" name="Elena Oana ANTONESCU" is_mep="True" mode="written" nationality="Romania" birth_date="30-12-1979" birth_place="Târgovişte" p_group="Group of the European People's Party (Christian Democrats)" m_state="RO">
      <p sl="ro">Volgens een van de beginselen van het Verdrag betreffende de Europese Unie moeten de lidstaten een economisch beleid voeren ‘met inachtneming van het beginsel van een openmarkteconomie met vrije mededinging’. Het doel van het mededingingsbeleid is het creëren van eerlijke mededinging op de interne markt met behulp van maatregelen gericht op de structuur van de markt en het gedrag van de relevante actoren. Vrije mededinging stimuleert innovatie, vermindert de productiekosten, verhoogt de economische doeltreffendheid en daarmee de concurrentiekracht van de Europese economie. Het verslag behandelt zowel antitrustbeleid als staatssteuncontrole. Het bevat eveneens regels en procedures ter bestrijding van anti-mededingingsgedrag van bedrijven en staat niet toe dat regeringen staatssteun verlenen die de concurrentie op de interne markt verstoort.</p>
      <p sl="ro">Ik heb voor dit verslag gestemd, omdat ik het mededingingsbeleid beschouw als een belangrijk instrument waarmee de Europese Unie een dynamische, efficiënte en innovatieve interne markt kan hebben, wereldwijd concurrerend kan zijn en uit de financiële crisis kan komen. Als mededingingsbeleid doeltreffend wordt toegepast, wint de consument daar het meest bij.</p>
    </intervention>
    <intervention id="4-251-500" speaker_id="96862" name="Sophie AUCONIE" is_mep="True" mode="written" nationality="France" birth_date="19-08-1963" birth_place="Dugny" p_group="Group of the European People's Party (Christian Democrats)" m_state="FR">
      <p sl="fr">Elk jaar publiceert het directoraat-generaal Concurrentie van de Europese Commissie haar verslag over het EU-beleid op dit terrein. De Europese Commissie beschikt over verstrekkende bevoegdheden op dit terrein om ervoor te kunnen zorgen dat de interne markt goed functioneert. Het jaar 2009 werd gekenmerkt door omstandigheden van ernstige crisis en de Europese Commissie heeft daar in haar toezicht op de praktijken van ondernemingen rekening mee moeten houden. Ik heb voor de resolutie van het Parlement gestemd omdat daarin de Europese Commissie wordt opgeroepen ervoor te zorgen dat de leden van het Europees Parlement meer betrokken worden bij de besluitvorming over dit beleid, dat er meer rekening wordt houden met de diensten van algemeen belang en dat de diensten van de Europese Commissie meer aandacht besteden aan de activiteiten van ondernemingen in de financiële sector.</p>
    </intervention>
    <intervention id="4-252-000" speaker_id="28214" name="Jean-Luc BENNAHMIAS" is_mep="True" mode="written" nationality="France" birth_date="02-12-1954" birth_place="Paris" p_group="Group of the Alliance of Liberals and Democrats for Europe" m_state="FR">
      <p sl="fr">Als er een elektronische stemming was geweest over het verslag over het mededingingsbeleid 2009, had ik me van stemming onthouden. Het verslag heeft namelijk best goede punten (evaluatie van het mededingingsbeleid, consumentenrechten, innovatie en een grotere rol voor KMO's), maar ik betreur de algemene invalshoek ervan: een soort argwaan ten aanzien van staatssteun – dat bij voorbaat strijdig wordt geacht met het mededingingsbeleid – en een manier waarop de vroegtijdige liberalisering van bepaalde sectoren van de economie, met name de spoorsector, wordt bepleit, die me niet passend lijkt.</p>
      <p sl="fr">We moeten die invalshoek veranderen en de burgers weer centraal stellen in de problematiek. We kunnen duidelijk zien dat, vooral voor de openbare diensten, de regels voor staatssteun niet geschikt zijn voor de taken die een openbare dienst moet vervullen, en dat deze daarom herzien moeten worden, zodat de behoeften van de burgers en de sociale cohesie op de eerste plaats komen.</p>
    </intervention>
    <intervention id="4-252-500" speaker_id="96681" name="Vilija BLINKEVIČIŪTĖ" is_mep="True" mode="written" nationality="Lithuania" birth_date="03-03-1960" birth_place="Linkuva" m_state="LT">
      <p sl="lt">Ik heb voor deze resolutie over het verslag over het mededingingsbeleid 2009 gestemd. De Europese Commissie heeft snel op de economische en financiële crisis gereageerd en de mededingingsregels effectief aangepast. Ik ben voorstander van een actievere rol van het Parlement in de vormgeving van het mededingingsbeleid via de invoering van een medewetgevende rol. Bovendien moet het Parlement geregeld op de hoogte worden gesteld van initiatieven op dit gebied. Het concurrentiebeleid van de Europese Unie is gebaseerd op de beginselen van een open markt en gelijke spelregels voor iedereen in alle sectoren. Het vormt een hoeksteen van een succesvolle interne markt en een noodzakelijke voorwaarde voor de schepping van duurzame, op kennis gebaseerde arbeidsplaatsen. Ik zou willen benadrukken dat er duidelijke mededingingsregels moeten worden opgesteld die gunstig en nuttig zijn voor kleine en middelgrote ondernemingen, omdat de uitvoering van een geslaagd mededingingsbeleid en het onbelemmerd functioneren van de interne markt essentiële voorwaarden zijn voor duurzame economische groei in de Europese Unie. Ik roep de Commissie op eerlijke concurrentie binnen de interne markt te garanderen alsmede een gelijk speelveld met betrekking tot de exitvoorwaarden.</p>
    </intervention>
    <intervention id="4-253-000" speaker_id="28122" name="David CASA" is_mep="True" mode="written" nationality="Malta" birth_date="16-11-1968" birth_place="Valletta" m_state="MT">
      <p sl="en">Het is van cruciaal belang op te merken dat vanwege de uitzonderlijke omstandigheden door de financiële crisis een zekere mate van flexibiliteit in het kader van het concurrentiebeleid van de EU noodzakelijk was. Niettemin is het van cruciaal belang te begrijpen dat de grondbeginselen van dat beleid open markten en het waarborgen van concurrentieneutraliteit voorstaan. Dat zijn essentiële voorwaarden voor een succesvolle interne markt. Ik ben van mening dat dit verslag de punten waarover als gevolg van de crisis bezorgdheid is ontstaan, adequaat heeft behandeld. Het verslag zet ook met succes de beste koers voor de toekomst uit. Daarom heb ik besloten om vóór dit verslag te stemmen.</p>
    </intervention>
    <intervention id="4-253-500" speaker_id="33997" name="Corina CREȚU" is_mep="True" mode="written" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">Het verslag over het mededingingsbeleid is een belangrijk document. Daarin wordt benadrukt dat het in tijden van crisis essentieel is om niet alleen financiële stabiliteit te waarborgen en de kredietstromen weer op gang te brengen, maar ook en vooral om te garanderen dat alle voorwaarden en verificatie- en controlemechanismen actief zijn zodat de markt efficiënt kan functioneren.</p>
      <p sl="ro">Aan de andere kant moeten in dergelijke omstandigheden de mededingingsregels wanneer dat nodig is flexibel worden toegepast, zonder afbreuk te doen aan de beginselen waarop dit beleid is gebaseerd. We moeten niet vergeten dat er tijdens de crisis vele stemmen zijn opgegaan om protectionistische maatregelen in te voeren, die de crisis alleen hadden verergerd en verlengd.</p>
      <p sl="ro">Het mededingingsbeleid is een belangrijk instrument voor het realiseren van een dynamische, efficiënte en innovatieve interne markt voor de EU, die wereldwijd concurrerend is. Daarom zijn de opmerkingen en aanbevelingen over het sectoraal beleid in dit verslag welkom, net als die over de reikwijdte en bestemming van staatssteun.</p>
    </intervention>
    <intervention id="4-254-000" speaker_id="96977" name="Diogo FEIO" is_mep="True" mode="written" nationality="Portugal" birth_date="06-10-1970" birth_place="Porto" p_group="Group of the European People's Party (Christian Democrats)" m_state="PT">
      <p sl="pt">Het mededingingsbeleid van de Europese Unie is niet alleen een essentieel beleid dat het Europese rechtskader daadwerkelijk schraagt, het is ook de basis van een succesvolle interne markt en van een duurzame en concurrerende economie. Daarom vind ik het belangrijk dat de Commissie het Parlement informeert over de ontwikkeling en de uitvoering van het mededingingsbeleid. Iedereen weet dat 2009, om verscheidene redenen, een uitzonderlijk jaar was. Het was het jaar waarin, na de val van Lehman Brothers in september 2008, verschillende buitengewone mededingingsmaatregelen werden genomen, in het bijzonder met betrekking tot staatssteun, vier mededelingen werden uitgebracht over de financiële sector en een tijdelijk kader voor de overige sectoren werd vastgesteld. Ik vind het dan ook essentieel om een grondige analyse te maken van de gevolgen van deze maatregelen op de economie en de financiën van de verscheidene lidstaten en om na te gaan of ze effectief zijn geweest, teneinde daar de nodige conclusies uit te kunnen trekken.</p>
    </intervention>
    <intervention id="4-254-500" speaker_id="96899" name="José Manuel FERNANDES" is_mep="True" mode="written" nationality="Portugal" birth_date="26-07-1967" birth_place="Vila Verde" m_state="PT">
      <p sl="pt">Deze resolutie gaat over het mededingingsbeleid 2009 en bevat een alomvattend perspectief van alle staatssteun in de Europese vervoerssector, wat essentieel is voor een markt zonder grenzen en voor het vrije verkeer van personen, goederen en diensten.</p>
      <p sl="pt">De economische crisis van de afgelopen jaren weerspiegelt zich in de vele faillissementen. We moeten dringend regelgevende maatregelen nemen om te vermijden dat de mededinging wordt verstoord, in het bijzonder door de steun aan de sector te regelen. Bovendien lopen de kosten van de perifere landen van de Europese Unie hoger op. Er zijn dus financiële middelen nodig om deze situatie te minimaliseren.</p>
      <p sl="pt">Daarom juich ik de aanneming van deze resolutie toe. Ik verheug mij over de invoering van een reeks markttoezichtmaatregelen, over de bezorgdheid om het milieu en de uitstoot van CO2 en de stimulering van onderzoek om het concurrentievermogen in Europa te verbeteren, in het bijzonder door de aanbeveling aan de Commissie en de lidstaten om 3 procent van de investeringen op dit terrein te financieren.</p>
    </intervention>
    <intervention id="4-255-000" speaker_id="4466" name="Ilda FIGUEIREDO" is_mep="True" mode="written" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="nl">Het is onacceptabel dat ten tijde van een verhevigde financieel-economische crisis het Europees Parlement een verslag over het mededingingsbeleid van 2009 moet aannemen dat de mededinging verdedigt en met name in de spoorwegsector op nieuwe liberaliseringsmaatregelen aandringt. In het verslag wordt vermeld dat het noodzakelijk is de interne markt voor het vervoer per spoor te voltooien door de openstelling van de nationale markten voor het personenvervoer. Hetzelfde gebeurt in verband met de farmaceutische sector, waar de Commissie wordt verzocht om meer vaart te zetten achter de voltooiing van de interne markt voor geneesmiddelen, evenals in de telecommunicatiesector, enzovoort.</p>
      <p sl="nl">Wij hebben hier een verslag waarin de intentie wordt uitgesproken om de basissectoren verder te liberaliseren teneinde de leefomstandigheden van burgers te kunnen verbeteren. Daarbij wordt echter niet stil gestaan bij de gevolgen voor de werkgelegenheid, de prijzen en de leefkwaliteit. De interesse gaat enkel uit naar de winsten van grote ondernemingen en financiële instellingen en zelden wordt verwezen naar de kleine en middelgrote ondernemingen die door het neoliberale beleid van de Europese Unie in gevaar worden gebracht. Er wordt altijd vergeten dat dankzij deze vrije concurrentie grote bedrijven kleine bedrijven kunnen vermorzelen en werknemers, consumenten en kleine ondernemers daar de dupe van zijn.</p>
      <p sl="nl">Daarom hebben wij tegen dit verslag gestemd.</p>
    </intervention>
    <intervention id="4-255-500" speaker_id="96693" name="Juozas IMBRASAS" is_mep="True" mode="written" nationality="Lithuania" birth_date="08-01-1941" birth_place="Ukmergė" p_group="Europe of freedom and democracy Group" m_state="LT">
      <p sl="lt">Ik heb voor deze resolutie gestemd omdat protectionisme en niet-handhaving van de mededingingregels de crisis alleen maar zouden verergeren en verlengen. Het mededingingsbeleid is een essentieel instrument dat de EU in staat stelt over een dynamische, efficiënte en innovatieve interne markt te beschikken en wereldwijd de concurrentie aan te gaan, alsook een uitweg te vinden uit de financiële crisis. De mededinging in de energiesector, landbouwproductie en andere sectoren vertoont nog altijd gebreken. Daarom zou het Parlement een actievere rol moeten spelen in de vormgeving van het mededingingsbeleid via de invoering van een medewetgevende rol. Een actieve rol van het Parlement bij de vormgeving van het EU-mededingingsbeleid zal een grote bijdrage leveren aan de uitvoering van een geslaagd mededingingsbeleid en het onbelemmerd functioneren van de interne markt, die essentiële voorwaarden zijn voor duurzame economische groei in de Europese Unie.</p>
    </intervention>
    <intervention id="4-256-000" speaker_id="96834" name="Iliana IVANOVA" is_mep="True" mode="written" nationality="Bulgaria" birth_date="14-09-1975" birth_place="Stara Zagora" p_group="Group of the European People's Party (Christian Democrats)" m_state="BG">
      <p sl="bg">Wat betreft het verslag over het mededingingsbeleid 2009 wil ik nogmaals het belang van de follow-upacties benadrukken teneinde de effectiviteit van de verleende staatssteun te evalueren. Het is voor de Europese interne markt van essentieel belang dat de Commissie een grondige analyse maakt van de gevolgen van de herziene mechanismen voor staatssteun die in antwoord op de crisis zijn toegepast, en daarbij kijkt naar eerlijke concurrentie en handhaving van gelijke voorwaarden binnen de EU, financiële hervorming en schepping van werkgelegenheid.</p>
      <p sl="bg">Laten we niet vergeten dat het proces om de mechanismen voor staatssteun te herzien slechts één doel diende, namelijk om de economieën van de lidstaten te helpen de crisis te boven te komen. Door de resultaten van de toegekende staatssteun nauwlettend in de gaten te houden moet de Commissie zich ervan vergewissen dat de getroffen maatregelen niet het oorspronkelijke doel voorbij schieten, omdat gelijke deelneming aan de interne markt de essentie is van het mededingingsbeleid van de EU.</p>
    </intervention>
    <intervention id="4-257-000" speaker_id="23768" name="Bogusław LIBERADZKI" is_mep="True" mode="written" nationality="Poland" birth_date="12-09-1948" birth_place="Sochaczew" m_state="PL">
      <p sl="pl">We hebben gestemd over een cruciaal document over het EU-mededingingsbeleid. Voor een gezond functionerende economie is concurrentie onmisbaar. We moeten de concurrentie zowel mondiaal als binnen de EU in ogenschouw nemen. De globale benadering moet zich onder andere concentreren op de spelregels van de markt, maar ook op het kostenplaatje van concurrerende producenten van buiten de Europese Unie. Dit betreft vooral producenten uit China en Korea. Ik ben verheugd over de oproep tot een interne spoorwegmarkt in Europa. Gezonde mededingingsregels kunnen de spoorwegen nieuw leven inblazen en een groter aandeel in de transportmarkt bezorgen. Hiermee komt een Europees spoorwegsysteem dichterbij dat vergelijkbaar is met het wegennet of het luchtvaartnetwerk.</p>
    </intervention>
    <intervention id="4-258-000" speaker_id="96823" name="Petru Constantin LUHAN" is_mep="True" mode="written" nationality="Romania" birth_date="19-03-1977" birth_place="Jud. Suceava" p_group="Group of the European People's Party (Christian Democrats)" m_state="RO">
      <p sl="ro">Het jaar 2009 was een moeilijk jaar voor de Europese Unie, gemarkeerd door de zeer ernstige financiële en economische crisis. De EU was daar niet alleen in. De negatieve effecten van deze crisis hebben de economie en het zakenleven evenals de besluitvormers hard getroffen. Terwijl de besluitvormers geprobeerd hebben beleid op te stellen om de effecten van de crisis op de reële economie te minimaliseren, heeft de Europese Commissie samen met de lidstaten en de centrale banken hard gewerkt om het financiële systeem te stabiliseren. Dit jaarverslag besteedt bijzondere aandacht aan deze kwesties en merkt met tevredenheid op dat de Commissie snel heeft gereageerd en maatregelen voor mededinging heeft ingevoerd. Ik heb voor dit verslag gestemd, omdat ik van mening ben dat de Europese Unie een sterk mededingingsbeleid nodig heeft dat is gebaseerd op de beginselen van vrije markt en vrije mededinging in alle sectoren. Op die manier zal er een succesvolle interne markt kunnen ontstaan en het scheppen van duurzame, op kennis gebaseerde banen worden gestimuleerd.</p>
    </intervention>
    <intervention id="4-259-000" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Ik heb vóór dit verslag gestemd en wil in het bijzonder aandacht vragen voor paragraaf 105, waarin de Commissie wordt verzocht te streven naar voltooiing van de interne markt voor het vervoer per spoor. Ik sta volledig achter dat verzoek.</p>
    </intervention>
    <intervention id="4-260-000" speaker_id="4462" name="Clemente MASTELLA" is_mep="True" mode="written" nationality="Italy" birth_date="05-02-1947" birth_place="Ceppaloni " p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, ik heb voor dit verslag gestemd, omdat het uitgaat van een positieve beoordeling van de activiteiten van de Europese Commissie dit jaar en sterk pleit voor een steeds actievere rol van het Parlement in de vormgeving van het mededingingsbeleid. Wij verlangen namelijk dat ons een rol als ‘medewetgever’ wordt toegekend en wij regelmatig worden geïnformeerd over elk initiatief op dit terrein. Wij willen onderstrepen dat een mededingingsbeleid van de EU dat gebaseerd is op de beginselen van open markten en gelijke voorwaarden in alle sectoren, een fundamenteel bestandsdeel is voor de goede werking van de interne markt en een onmisbare uitgangsbasis vormt voor het scheppen van duurzame arbeidsplaatsen. Daarom spreken we opnieuw onze wens uit dat een sterkere coherentie tot stand wordt gebracht tussen de beleidsgebieden van de Unie en de prioriteiten in de EU 2020-strategie voor groei en werkgelegenheid. Er moeten duidelijkere mededingingsregels worden opgesteld om de ontwikkeling van kleine en middelgrote ondernemingen in Europa te bevorderen, aangezien die de basis vormen van al onze economieën. Tegelijkertijd verzoeken wij alle lidstaten actief samen te werken met de Commissie bij het uitwerken en evalueren van tijdelijke regels ter bestrijding van de financiële economische crisis, en nauwkeurige en gedetailleerde verslagen over hun uitvoering en effectiviteit te presenteren.</p>
    </intervention>
    <intervention id="4-261-000" speaker_id="96742" name="Jean-Luc MÉLENCHON" is_mep="True" mode="written" nationality="France" birth_date="19-08-1951" birth_place="Tanger" p_group="Confederal Group of the European United Left - Nordic Green Left" m_state="FR">
      <p sl="fr">Dit verslag is een ode aan de vrije en onvervalste concurrentie, die als onfeilbaar medicijn tegen de financiële crisis wordt voorgesteld. Het tegendeel is echter waar: concurrentie is de kwaal, niet het medicijn. Dit document is een absurde geloofsbelijdenis. Ik stem tegen.</p>
    </intervention>
    <intervention id="4-261-500" speaker_id="96978" name="Nuno MELO" is_mep="True" mode="written" nationality="Portugal" birth_date="18-03-1966" birth_place="Joane" m_state="PT">
      <p sl="pt">De analyse van het verslag over het mededingingsbeleid 2009 toont aan dat de in 2008 begonnen economische crisis enige invloed heeft gehad op dit beleid, mede omdat de lidstaten verschillende vormen van steun aan hun economieën hebben toegekend. Nu moeten we de gevolgen van deze steun voor de interne markt analyseren en vaststellen of de vrije concurrentie is verstoord. We mogen niet vergeten dat het mededingingsbeleid van de EU is gebaseerd op het beginsel van een open markteconomie en een gelijk speelveld voor alle sectoren. Deze zijn de bouwstenen van een succesvolle interne markt en de voorwaarden voor het creëren van duurzame en op kennis gebaseerde banen.</p>
    </intervention>
    <intervention id="4-262-000" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">De financiële en economische crisis, die grote weerslag op de financiële markten heeft gehad, was vanzelfsprekend ook van invloed op het mededingingsbeleid. Deze invloed is enerzijds terug te zien in de groeiende overheidstekorten en toenemende staatsschulden in veel lidstaten, waardoor het economisch herstel wordt vertraagd, en anderzijds in de staatssteun die vanwege de crisis is verstrekt.</p>
      <p sl="de">De overheidswaarborgen hebben diverse effecten en verstoringen veroorzaakt, zoals minder spreiding van particuliere leningen, maar ook ten aanzien van de strategie van pensioenfondsen. Het Europees mededingingsbeleid moet de interne markt op wereldwijde schaal concurrerend maken. Een gecoördineerde aanpak op dit terrein is zeker zinvol, maar het mag niet leiden tot een aanval op de soevereiniteit. Daarom heb ik tegen het verslag gestemd.</p>
    </intervention>
    <intervention id="4-262-500" speaker_id="97197" name="Alfredo PALLONE" is_mep="True" mode="written" nationality="Italy" birth_date="13-09-1947" birth_place="Frosinone" p_group="Group of the European People's Party (Christian Democrats)" m_state="IT">
      <p sl="it">Ik heb voor het verslag van de heer Eppink over het mededingingsbeleid 2009 gestemd, omdat het mededingingsbeleid een essentieel middel vormt voor het aanpakken van de gevolgen van de economische crisis. In het kader van het mededingingsbeleid 2009, na het herstel van de financiële sector, voert de Europese Commissie een essentiële taak uit: zij ziet erop toe dat de banken de staatssteun die werd verstrekt voor het herstel van de economie, terugbetalen. Het is in de eerste plaats nodig de kleine en middelgrote ondernemingen te bevorderen. Aangezien de kleine en middelgrote ondernemingen met hun groot innovatiepotentieel een cruciale rol spelen voor de gehele Europese economie, hebben zij duidelijke, gelijke en niet discriminerende regels nodig om grensoverschrijdende transacties te vergemakkelijken en te profiteren van de markt van de Europese Unie door efficiënt gebruik te maken van de gemeenschappelijke eurobetalingsruimte (SEPA).</p>
    </intervention>
    <intervention id="4-263-000" speaker_id="28409" name="Raül ROMEVA i RUEDA" is_mep="True" mode="written" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="en">We hebben het voorgestelde verslag in het algemeen gesteund, hoewel we met betrekking tot de milieubelasting enkele belangrijke stemmingen hebben verloren. De tekst was in het algemeen echter goed genoeg om uiteindelijk onze steun te verkrijgen (al verlenen we die niet vol enthousiasme).</p>
    </intervention>
    <intervention id="4-264-000" speaker_id="96819" name="Licia RONZULLI" is_mep="True" mode="written" nationality="Italy" birth_date="14-09-1975" birth_place="Milano" p_group="Group of the European People's Party (Christian Democrats)" m_state="IT">
      <p sl="it">Mede in het licht van het verslag van de Commissie over het Europees mededingingsbeleid 2009 wordt steeds duidelijker dat dit beginsel een essentieel instrument is om de interne markt van de Europese Unie dynamisch, efficiënt en innovatief te maken, door hem op mondiaal niveau concurrerender te maken en hem in staat te stellen zich te herstellen van de financiële crisis.</p>
      <p sl="it">In deze context moet het Europees Parlement een steeds actievere rol spelen en om te beginnen sterker worden betrokken bij elk initiatief dat over dit onderwerp wordt voorgelegd door de Commissie, de enige bevoegde mededingingsautoriteit op EU-niveau. Er wordt in het bijzonder gewezen op de buitengewone betekenis van kleine en middelgrote ondernemingen voor de gehele Europese economie, waarbij hun belangrijke innovatiepotentieel wordt beklemtoond en de Commissie opnieuw wordt verzocht nieuwe initiatieven te nemen ten behoeve van gelijke en niet discriminerende concurrentievoorwaarden voor die ondernemingen.</p>
    </intervention>
    <intervention id="4-264-500" speaker_id="23787" name="Czesław Adam SIEKIERSKI" is_mep="True" mode="written" nationality="Poland" birth_date="08-10-1952" birth_place="Stopnica" p_group="Group of the European People's Party (Christian Democrats)" m_state="PL">
      <p sl="pl">We willen dat de interne markt efficiënt, dynamisch en innovatief is. Het mededingingsbeleid is het juiste instrument om die doelen te bereiken. Stabiele groei door vergroting van de werkgelegenheid is de prioriteit van de nabije toekomst. Dit leidt tot versterking van ons concurrentievermogen, waardoor de EU haar positie op de wereldmarkt kan verbeteren en de crisis kan overwinnen. Het belangrijkste is echter dat de leefkwaliteit van onze burgers hierdoor omhoog gaat. Bij goed functionerende concurrentie op de markt van goederen en diensten kunnen we betere kwaliteit, lagere prijzen en grotere keuze voor consumenten garanderen. We mogen hierbij vooral de kleine en middelgrote ondernemingen niet vergeten. Zij scheppen niet alleen arbeidsplaatsen voor het merendeel van onze burgers maar bezitten ook een enorm innovatiepotentieel. Het is daarom cruciaal om eerlijke en niet-discriminerende functioneringsvoorwaarden te scheppen en heldere en transparante mededingingsregels te formuleren. De Commissie heeft effectief gebruik gemaakt van de instrumenten van mededingingsbeleid. Dit heeft geleid tot economische stabiliteit en afvlakking van de gevolgen van de economische crisis voor bedrijven en consumenten. 2009 was een jaar waarin steun noodzakelijk was om de integriteit en het concurrentievermogen van de interne markt in stand te houden. Het beleid inzake overheidssteun is een essentieel element van het mededingingsbeleid. Hierdoor kunnen gelijke kansen voor alle ondernemers die actief zijn op de interne markt gewaarborgd worden. Die steun moet echter wel gecontroleerd worden om de marktwerking niet te verstoren.</p>
    </intervention>
    <intervention id="4-265-000" speaker_id="96974" name="Nuno TEIXEIRA" is_mep="True" mode="written" nationality="Portugal" birth_date="13-01-1973" birth_place="Funchal" p_group="Group of the European People's Party (Christian Democrats)" m_state="PT">
      <p sl="pt">Een analyse van het door de Europese Commissie opgestelde verslag over het mededingingsbeleid 2009 stelt ons in staat vast te stellen welke voordelen dit Europese beleid heeft. Het Europese mededingingsbeleid vervult een sleutelpositie bij de Europese integratie. De achterliggende gedachte daarbij is een interne markt te realiseren waar de economische actoren vrij hun activiteiten kunnen ontplooien en uitvoeren. Ik ben van mening dat het noodzakelijk is om duidelijke mededingingsregels te hebben voor een daadwerkelijke ontwikkeling van de kleine en middelgrote ondernemingen, zoals ook in het verslag staat vermeld. Op dit moment heeft de Europese Unie te maken met één van de zwaarste financieel-economische crises uit haar hele geschiedenis en de activiteiten van het midden- en kleinbedrijf zijn cruciaal om de economie nieuw leven in te blazen. Ik ben verheugd te zien dat er steeds meer synergie ontstaat tussen het mededingings- en consumentenbeschermingsbeleid. Ik vind het echter spijtig dat er nog steeds oneerlijke concurrentie bestaat op de energiemarkt en ik ondersteun het verzoek aan de Commissie dat is opgenomen in het document waarover vandaag is gestemd, namelijk dat nauw toezicht wordt gehouden op de tenuitvoerlegging van het derde pakket maatregelen voor de liberalisering van de energiemarkt door de lidstaten.</p>
    </intervention>
    <intervention id="4-266-000" speaker_id="96918" name="Derek VAUGHAN" is_mep="True" mode="written" nationality="United Kingdom" birth_date="02-05-1961" birth_place="Merthyr" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Ik sta volledig achter de verzoeken in deze resolutie om striktere regels op het vlak van het concurrentiebeleid toe te passen. Compensatie aan personen en bedrijven in geval van inbreuken op de antitrustwetgeving van de EU helpt uitstekend om overtreding van deze wetgeving door ondernemingen en personen te ontmoedigen. Het is een evenwichtig voorstel dat oproept tot de ontwikkeling van een breed scala van instrumenten om mensen ervan te weerhouden inbreuk te plegen op de regels, met inbegrip van de regels inzake hoofdelijke aansprakelijkheid, transparantie en verantwoordelijkheid van ondernemingen, het recht op verdediging en een eerlijk proces. Ik ben blij dat het voorstel niet zo ver gaat als de VS is gegaan, waar de hoogte van de boetes heeft geleid tot de toekenning van buitensporige schadevergoedingen, met een zeker banenverlies als gevolg.</p>
    </intervention>
    <intervention id="4-267-500" speaker_id="96976" name="Luís Paulo ALVES" is_mep="True" mode="written" nationality="Portugal" birth_date="19-09-1961" birth_place="Horta" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">Ik heb vóór dit verslag gestemd, overwegende dat drie lidstaten van de EU lid zijn van de Arctische Raad en IJsland op dit moment toetredingsonderhandelingen voert. De EU speelt een belangrijke rol in deze regio. Op een aantal gebieden deelt zij bevoegdheden en op andere heeft zij ook exclusieve bevoegdheden, zoals op het gebied van visserij. Daarnaast heeft de EU op bepaalde beleidsterreinen een leidende rol, zoals op het gebied van milieuonderzoek en onderzoek naar klimaatverandering. Verder is het ook noodzakelijk om te overwegen dat enkele partnerlanden in het Noordpoolgebied al grote leveranciers zijn van energie, grondstoffen en vis aan Europa. Hun verscheidenheid aan hulpbronnen en hun potentieel aan alternatieve energiebronnen kunnen alleen worden ontwikkeld door middel van een ecosysteemgerichte benadering en geïntegreerde beheersplannen. Tevens kan de ontwikkeling van nieuwe handelsroutes voordelen opleveren voor de Europese economie vanwege de bevoorrechte positie die Europa inneemt als het gaat om de levering van diensten. Ik noem daarbij het mondiale satellietnavigatiesysteem GPS dat gebruik maakt van het Galileo-systeem.</p>
    </intervention>
    <intervention id="4-268-000" speaker_id="28276" name="Laima Liucija ANDRIKIENĖ" is_mep="True" mode="written" nationality="Lithuania" birth_date="01-01-1958" birth_place="Druskininkai" p_group="Group of the European People's Party (Christian Democrats)" m_state="LT">
      <p sl="lt">Ik heb voor deze resolutie over een duurzaam EU-beleid voor het hoge noorden gestemd. Ook ik benadruk de noodzaak van een gemeenschappelijk, gecoördineerd EU-beleid inzake het Noordpoolgebied, waarin de prioriteiten van de EU alsmede de potentiële uitdagingen en een strategie duidelijk zijn omschreven, rekening houdend met al dan niet hernieuwbare hulpbronnen in het Noordpoolgebied, de invloed van de klimaatverandering op de regio en een nieuwe geopolitieke waardering, op grotere schaal, van het Noordpoolgebied. Het Noordpoolgebied is een kwetsbaar gebied waar de effecten van de klimaatverandering bijzonder zichtbaar zijn, en ernstige repercussies hebben voor andere regio's in de wereld. De beste bescherming van het Noordpoolgebied bestaat uit een ambitieuze, wereldwijde langetermijnovereenkomst over het klimaat. Niettemin moet worden beseft dat door de snelle opwarming aldaar eventueel ook nieuwe kortetermijnmaatregelen ter beperking van de opwarming van het Noordpoolgebied noodzakelijk zijn. Dat is vooral belangrijk gezien de toenemende belangstelling voor de exploitatie van hulpbronnen. We mogen eveneens de inheemse volkeren niet vergeten, wier economie in hoge mate afhangt van een duurzaam gebruik van natuurlijke hulpbronnen. Dat maakt de bestrijding van de klimaatverandering en de gevolgen hiervan, alsmede het recht van de inheemse bevolking op een niet-vervuilde natuurlijke omgeving derhalve ook tot mensenrechtenkwesties.</p>
    </intervention>
    <intervention id="4-268-500" speaker_id="96862" name="Sophie AUCONIE" is_mep="True" mode="written" nationality="France" birth_date="19-08-1963" birth_place="Dugny" p_group="Group of the European People's Party (Christian Democrats)" m_state="FR">
      <p sl="fr">Naar schatting ligt een vijfde van de onontdekte olie- en gasvoorraden in het Noordpoolgebied, dat bovendien van groot belang is als doorgangsgebied voor de wereldwijde scheepvaart. De beschikbaarheid en veiligheid van deze transportroutes zijn dan ook cruciaal. Hoewel de Unie geen kustlijn heeft langs deze zee, zijn de Europeanen natuurlijk sterk betrokken bij wat er in het Noordpoolgebied gebeurt. Daarom heb ik voor deze resolutie gestemd, waarin gepleit wordt voor een strategie voor het hoge noorden. De Unie moet haar rol als wereldmacht spelen door op te komen voor haar belangen in het gebied en te hameren op de noodzaak van een goed internationaal beheer van de natuurlijke hulpbronnen en de uitdagingen op milieugebied die zich zeker zullen aandienen. Hierbij is expliciet verwezen naar de rol die de toetreding van IJsland op dit terrein zou kunnen spelen.</p>
    </intervention>
    <intervention id="4-269-000" speaker_id="96681" name="Vilija BLINKEVIČIŪTĖ" is_mep="True" mode="written" nationality="Lithuania" birth_date="03-03-1960" birth_place="Linkuva" m_state="LT">
      <p sl="lt">Ik heb voor dit verslag over een duurzaam EU-beleid voor het hoge noorden gestemd omdat klimaatverandering de voornaamste aanjager van verandering is in het Noordpoolgebied en elders. Er wordt algemeen erkend dat het Noordpoolgebied eerder en ernstiger wordt getroffen door klimaatverandering en vervuiling, die door de geïndustrialiseerde en zich ontwikkelende delen van de wereld worden veroorzaakt. Dit probleem vraagt om een mondiale aanpak omdat de oorzaken, die buiten de grenzen van de Arctische regio liggen, zich vervolgens doen gevoelen op de gehele aardbol. De EU is al internationaal leider in wetenschappelijk onderzoek en in haar beleid inzake milieu en klimaatverandering en zal deze rol ook in de toekomst blijven vervullen. Dit gezegd hebbende, en gelet op de bijdrage die de EU en haar lidstaten reeds hebben geleverd op het gebied van wetenschappelijk onderzoek en financiering, op de invloed die zij uitoefent door de vaststelling van EU-wetgeving inzake milieu, klimaat, visserij en andere kwesties, en op een mogelijke toekomstige samenwerking op het vlak van cartografie, veiligheid op zee, economische ontwikkeling en dergelijke, kan worden geconcludeerd dat de EU veel kan bijdragen aan de duurzame ontwikkeling van het Noordpoolgebied. Deze regio zal een belangrijke rol spelen in een wereld die zich aanpast aan klimaatverandering en die met een groeiende bevolking en een tekort aan hulpbronnen wordt geconfronteerd.</p>
    </intervention>
    <intervention id="4-269-500" speaker_id="33997" name="Corina CREȚU" is_mep="True" mode="written" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">De klimaatverandering heeft een groter effect op de Arctische regio dan op enige andere regio. Wij moeten de gevolgen bestrijden van veranderingen op uiteenlopende gebieden, van milieu en klimaat tot de geopolitieke kwesties van scheepvaartroutes en de continuïteit van de grondstoffenvoorziening.</p>
      <p sl="ro">Aangezien de groei van nieuwe economieën leidt tot een toenemende behoefte aan grondstoffen, energie en mineralen, heeft de EU een natuurlijk belang bij het verzekeren van de voorziening van grondstoffen en energie voor de bevolking en industrie van Europa.</p>
      <p sl="ro">Het geopolitieke plaatje zal aanzienlijk veranderen als de toetredingsonderhandelingen van IJsland succesvol verlopen. De toetreding van IJsland zou de aanwezigheid van de EU in de regio versterken.</p>
      <p sl="ro">De EU kan een belangrijke bijdrage leveren aan de duurzame ontwikkeling van het hoge noorden, een regio die van groot belang zal zijn voor een wereld die zich aanpast aan klimaatverandering en te maken heeft met een groeiende bevolking en steeds schaarsere grondstoffen.</p>
    </intervention>
    <intervention id="4-270-000" speaker_id="96977" name="Diogo FEIO" is_mep="True" mode="written" nationality="Portugal" birth_date="06-10-1970" birth_place="Porto" p_group="Group of the European People's Party (Christian Democrats)" m_state="PT">
      <p sl="pt">Drie lidstaten – Denemarken, Zweden en Finland – zijn leden van de Arctische Raad en de EU is hierin een waarnemer. Ervan uitgaande dat 40 procent van de mondiale commerciële zeevaart door lidstaten van de EU wordt gecontroleerd, is het met name voor hen essentieel om de veiligheid van de nieuwe mondiale handelsroutes via de Noordpool te waarborgen. Net als de rapporteur van dit verslag verwelkom ook ik samenwerking bij de bescherming van het kwetsbare milieu van de Noordpool, de belangen van de bewoners en de ontwikkeling van het gebied.</p>
    </intervention>
    <intervention id="4-270-500" speaker_id="96899" name="José Manuel FERNANDES" is_mep="True" mode="written" nationality="Portugal" birth_date="26-07-1967" birth_place="Vila Verde" m_state="PT">
      <p sl="pt">Gezien de huidige prioriteiten in de strijd tegen klimaatverandering is het behoud en de bevordering van het Noordpoolgebied van cruciaal belang, niet alleen voor het milieu, maar ook voor economische ontwikkeling en algemene stabiliteit en veiligheid. Vooral het potentieel voor hernieuwbare energie en visserij is erg belangrijk. Dit houdt in dat een duurzame exploitatie van de natuurlijke hulpbronnen in deze regio cruciaal is.</p>
      <p sl="pt">We moeten echter in dit proces ook aandacht schenken aan de belangen van de inheemse volken in dit gebied. Wat dat betreft kan en moet de Europese Unie een belangrijk rol spelen bij de bescherming van de cultuur, taal, gebruiken en leefomstandigheden van deze inheemse volken. Als dit niet gebeurt, zal elke strategie voor de bescherming van een extreem belangrijk gebied voor de toekomst van de wereldbevolking en de planeet in gevaar worden gebracht. Ik wil graag onderstrepen hoe belangrijk het is dat de beste voorwaarden voor wetenschappelijk onderzoek worden gewaarborgd.</p>
    </intervention>
    <intervention id="4-270-750" speaker_id="96693" name="Juozas IMBRASAS" is_mep="True" mode="written" nationality="Lithuania" birth_date="08-01-1941" birth_place="Ukmergė" p_group="Europe of freedom and democracy Group" m_state="LT">
      <p sl="lt">Ik heb vóór deze resolutie over een duurzaam EU-beleid voor het hoge noorden gestemd. De Arctische regio krijgt steeds meer aandacht vanwege de klimaatverandering en de gevolgen daarvan, die de ontwikkelingen aanjagen. Europa draagt niet alleen een grote verantwoordelijkheid als een van de hoofdvervuilers en producenten van broeikasgassen, maar heeft ook bijzondere belangen in de Arctische regio. Zij zal immers een oplossing moeten vinden voor de gevolgen van de veranderingen voor dit gebied, waaronder milieu- en klimaatverandering en de geopolitieke kwestie van scheepvaartroutes en de voorzieningszekerheid van natuurlijke hulpbronnen. Het beleid van de Europese Unie ten aanzien van de Arctische regio moet heel concrete en gedetailleerde aanbevelingen omvatten: van betrokkenheid van de plaatselijke bevolking bij de dialoog, de stabiliteit en de veiligheid in de regio tot de dimensie milieubescherming en klimaatverandering van toekomstige projecten. De inwoners van het Noordpoolgebied hebben recht op een niet-vervuilde natuurlijke omgeving.</p>
    </intervention>
    <intervention id="4-271-000" speaker_id="96771" name="Jarosław KALINOWSKI" is_mep="True" mode="written" nationality="Poland" birth_date="12-04-1962" birth_place="Wyszków" m_state="PL">
      <p sl="pl">De betekenis van de Noordelijke IJszee wordt steeds groter, niet alleen voor het Europese continent maar ook voor de rest van wereld. De klimaatsveranderingen die plaatsvinden in het hoge noorden zullen van enorme betekenis zijn voor de gehele mensheid. Het is absoluut noodzakelijk om de inspanningen te concentreren op wetenschappelijk onderzoek en de ontwikkeling van een plan om deze veranderingen het hoofd te bieden. De Noordpool bezit vele hulpbronnen, zoals koolwaterstoffen en een groot potentieel voor hernieuwbare energie, zoals wind- en waterenergie.</p>
      <p sl="pl">Een andere economisch belangrijke hulpbron zijn de vissen, die van essentiële betekenis zijn voor de voedselzekerheid. Ook mogen we de maritieme verkeersroutes niet vergeten. Dankzij die routes kan de internationale handel zich verder ontwikkelen en zullen veel ondernemingen beter gaan functioneren. De Europese Unie kan en moet op al deze gebieden een bijdrage leveren door te helpen bij de ontwikkeling van deze regio en nieuwe normen te formuleren voor de bescherming van het milieu van onze planeet.</p>
    </intervention>
    <intervention id="4-271-500" speaker_id="96882" name="Elisabeth KÖSTINGER" is_mep="True" mode="written" nationality="Austria" birth_date="22-11-1978" birth_place="Wolfsberg" p_group="Group of the European People's Party (Christian Democrats)" m_state="AT">
      <p sl="de">Het hoge noorden is rijk aan natuurlijke bronnen en energie en maakt nieuwe zeeroutes mogelijk die door de Europese Unie gebruikt kunnen worden. De daar aanwezige mineralen zijn van grote waarde en moeten als zodanig behandeld worden. Bij de winning van grondstoffen is het van belang dat het ecologische systeem niet te veel wordt belast. Verder moet speciale aandacht uitgaan naar de inheemse bevolking, die beschermd moet worden. Het Noordpoolgebied behoort tot het werelderfgoed en moet ook als dusdanig beschouwd worden. Onze aandacht moet daarom liggen op het behoud van dit erfgoed, en niet op de winning van grondstoffen. Ik steun het verslag over een duurzaam EU-beleid voor het hoge noorden van collega Gahler.</p>
    </intervention>
    <intervention id="4-271-750" speaker_id="96816" name="Giovanni LA VIA" is_mep="True" mode="written" nationality="Italy" birth_date="28-06-1963" p_group="Group of the European People's Party (Christian Democrats)" m_state="IT">
      <p sl="it">In het verslag-Gahler wordt terecht gesteld dat “de uitdagingen waarmee het Noordpoolgebied wordt geconfronteerd mondiaal zijn en dat derhalve alle relevante actoren erbij betrokken moeten worden”. Door de zorgwekkende problemen als gevolg van de effecten van de klimaatverandering vraagt de kwestie van het Noordpoolgebied meer dan ooit om onze voortdurende aandacht. Het Noordpoolgebied, waar naar schatting ongeveer een vijfde van de onontdekte olie- en gasvoorraden ligt, vormt vanuit geopolitiek oogpunt een zeer belangrijk gebied. Het feit dat drie lidstaten – Denemarken, Finland en Zweden – deel uitmaken van het Noordpoolgebied, verklaart beter waarom de Unie er belang bij heeft dat er veel meer rekening wordt gehouden met milieuoverwegingen dan nu het geval is. De Europese Unie is altijd opgekomen voor het milieu en heeft veel inspanningen verricht voor de bescherming van het milieu en op het gebied van preventie. Vandaag heeft zij door middel van deze stemming in dit Parlement haar standpunt met klem herbevestigd.</p>
    </intervention>
    <intervention id="4-272-000" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Ik juich het voorstel voor een EU-beleid voor het hoge noorden toe, maar een dergelijk beleid moet wel rekening houden met de noodzaak van bescherming van het kwetsbare milieu op de Noordpool en het belang van algemene stabiliteit en vrede in het gebied onderstrepen. Het moet benadrukken dat de EU moet streven naar beleid waarmee gewaarborgd kan worden dat de maatregelen voor de aanpak van de milieuproblemen bij de bescherming en ontwikkeling van het gebied rekening houden met de belangen van de bewoners van het Noordpoolgebied, met inbegrip van de inheemse volken. Het moet tevens benadrukken dat de aanpak, analyse en prioriteiten van enerzijds de mededeling van de Commissie en anderzijds de beleidsdocumenten van de Noordpoollanden met elkaar moeten overeenstemmen en dat het noodzakelijk is beleid ten uitvoer te leggen dat het belang van een duurzaam beheer en gebruik van terrestrische en mariene, hernieuwbare en niet-hernieuwbare natuurlijke hulpbronnen in het Noordpoolgebied eerbiedigt. Dat zal vervolgens weer belangrijke hulpbronnen voor Europa opleveren en een belangrijke inkomstenbron zijn voor de bewoners van het gebied.</p>
    </intervention>
    <intervention id="4-272-500" speaker_id="4412" name="Véronique MATHIEU HOUILLON" is_mep="True" mode="written" nationality="France" birth_date="28-10-1955" birth_place="Nancy" p_group="Group of the European People's Party (Christian Democrats)" m_state="FR">
      <p sl="fr">Ik heb voor het verslag over een duurzaam EU-beleid voor het hoge noorden gestemd. Hierin wordt benadrukt dat een dialoog moet worden gevoerd met de gemeenschappen van het Noordpoolgebied om een beter begrip te verkrijgen van de leefomstandigheden en culturen van de inheemse gemeenschappen. Dit idee, dat herhaaldelijk in de tekst terugkomt, is essentieel. Bij de belangen van de Europese Unie moet rekening worden gehouden met de belangen van de inheemse volkeren als het gaat om de bescherming en ontwikkeling van het Noordpoolgebied. Wij roepen op tot bijzondere maatregelen om de cultuur, taal en grondrechten van de inheemse volkeren veilig te stellen. Dit vraagt om regelmatig overleg tussen de vertegenwoordigers van de inheemse volkeren en de EU-instellingen. We dringen er bij de Europese Commissie op aan om in de onderhandelingen over handelsovereenkomsten op te komen voor de belangen van de inheemse volkeren. Ik betreur dan ook de Europese verordening die de handel in zeehondenproducten verbiedt. Deze druist in tegen de belangen – in termen van duurzaam beheer van hulpbronnen – evenals de cultuur en de gebruiken van de gemeenschappen van het Noordpoolgebied. Deze verordening, die Canada en Noorwegen terecht aanvechten, ondermijnt de belangen van de Europese Unie in het Noordpoolgebied en zou mijns inziens moeten worden ingetrokken.</p>
    </intervention>
    <intervention id="4-273-000" speaker_id="96742" name="Jean-Luc MÉLENCHON" is_mep="True" mode="written" nationality="France" birth_date="19-08-1951" birth_place="Tanger" p_group="Confederal Group of the European United Left - Nordic Green Left" m_state="FR">
      <p sl="fr">Deze tekst bepleit een duurzame exploitatie van het Noordpoolgebied, maar ontslaat de olie- en gasmaatschappijen van iedere verantwoordelijkheid op dat vlak. De berichten van milieubeschermers over de plundering die gaande is in dat gebied, dat van levensbelang is voor de menselijke soort, worden in de wind geslagen. Erger nog: er wordt geen moment overwogen om de investeringen in de exploitatie van de fossiele hulpbronnen van het hoge noorden te beperken en in plaats daarvan te investeren in onderzoek naar hernieuwbare energiebronnen. Dit verslag onderschrijft een misdaad tegen het milieu. Ik stem tegen.</p>
    </intervention>
    <intervention id="4-273-500" speaker_id="96978" name="Nuno MELO" is_mep="True" mode="written" nationality="Portugal" birth_date="18-03-1966" birth_place="Joane" m_state="PT">
      <p sl="pt">De relatie tussen de EU en de Noordpool is evident. Denemarken, Finland en Zweden zijn namelijk Arctische landen en zowel Finland als Zweden liggen gedeeltelijk binnen de Noordpoolcirkel. Uit de bijdragen van de EU en haar lidstaten op het gebied van onderzoek en financiering, haar invloed via EU-wetgeting op het gebied van milieu, klimaat, visserij en soortgelijke onderwerpen, en tevens gelet op de mogelijkheden voor toekomstige samenwerking op gebieden zoals de ontwikkeling van de maritieme veiligheid en het in kaart brengen van het gebied, de economische ontwikkeling en soortgelijke onderwerpen, kunnen we concluderen dat de EU voor een groot deel bijdraagt aan de duurzame ontwikkeling van de Noordpool. Deze regio zal van cruciaal belang zijn voor een wereld die zich voorbereidt op de aanpak van klimaatverandering, een groeiende bevolking en een tekort aan hulpbronnen.</p>
    </intervention>
    <intervention id="4-274-000" speaker_id="96670" name="Louis MICHEL" is_mep="True" mode="written" nationality="Belgium" birth_date="02-09-1947" birth_place="Tirlemont" p_group="Group of the Alliance of Liberals and Democrats for Europe" m_state="BE">
      <p sl="fr">Het Noordpoolgebied trekt meer en meer de aandacht vanwege de klimaatverandering, de voornaamste factor in de ontwikkeling van het gebied. De Europese Unie draagt aanzienlijk bij aan de klimaatverandering en moet daarom een hoofdrol spelen in de bestrijding van dit verschijnsel. Vanwege de groeiende behoefte aan natuurlijk hulpbronnen, vooral in de EU, biedt het Noordpoolgebied belangrijke en uiteenlopende mogelijkheden voor de levering van energie (gas, hernieuwbare energie), grondstoffen en vis. De Europese Unie moet beleid voeren dat rekening houdt met een duurzaam beheer en gebruik van de natuurlijke hulpbronnen van het gebied, veiligheid en organisatie. De toetredingsaanvraag van IJsland bevestigt dat we tot een op Europees niveau gecoördineerd beleid voor het Noordpoolgebied moeten komen. Het is aan de Europese Unie om het juiste evenwicht te vinden tussen milieuoverwegingen en de run op de exploitatie van de natuurlijke hulpbronnen, en om rekening te houden met de belangen van de bevolking van het Noordpoolgebied.</p>
    </intervention>
    <intervention id="4-275-000" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">De rijkdom aan mineralen in het Noordpoolgebied heeft het gebied tot onderwerp van felle discussie gemaakt. Naar schatting liggen er alleen al 90 miljard vaten olie onder het ijs. Het feit dat uitgerekend BP, dat verantwoordelijk was voor de olieramp in de Golf van Mexico vorig jaar, nu grondstoffen in dit kwetsbare natuurgebied zou mogen winnen, waar de omstandigheden nog veel extremer zijn dan in de Golf, roept een gevoel van onbehagen op. Het is verder een feit dat het Noordpoolgebied nu al fungeert als een definitieve opslagplaats voor de wereldwijde kwikemissies. Gelet op de opwarming van de aarde en de verwachte gevolgen daarvan, is dit een probleem dat niet genoeg aandacht kan krijgen. Ik heb voor het verslag gestemd omdat daarin de vele aspecten van dit onderwerp op adequate wijze worden belicht.</p>
    </intervention>
    <intervention id="4-275-500" speaker_id="97197" name="Alfredo PALLONE" is_mep="True" mode="written" nationality="Italy" birth_date="13-09-1947" birth_place="Frosinone" p_group="Group of the European People's Party (Christian Democrats)" m_state="IT">
      <p sl="it">De klimaatverandering waar het Noordpoolgebied de laatste tijd mee te maken heeft, vestigt de aandacht op de verantwoordelijkheid die de EU moet nemen ten aanzien van een dergelijk belangrijke en urgente situatie. De effecten van de klimaatverandering zijn hier sterker voelbaar dan in andere gebieden, aangezien de stijging van de zeespiegel en de andere veranderingen het gevolg zijn van de voortdurende uitstoot van broeikasgas in de EU. Ik vind het van fundamenteel belang dat ik me met mijn stem heb uitgesproken voor een duurzaam beleid voor het hoge noorden. Dit gebied moet namelijk worden beschermd, aangezien het de rampzalige milieugevolgen ondergaat van activiteiten die geen rechtstreeks verband houden met zijn eigen grondgebied, maar afkomstig zijn van Europese industrielanden. De kwestie moet echter op mondiaal niveau worden aangepakt, omdat de oorzaken weliswaar buiten het Noordpoolgebied liggen maar van invloed zijn op de hele aardbol. Bovendien herbergt het Noordpoolgebied talrijke natuurlijke hulpbronnen, energie en mineralen en de EU heeft er belang bij de beschikbaarheid en de toelevering voor de Europese bevolking en industrie veilig te stellen. Het Noordpoolgebied is voor Europa dus een van de belangrijkste bronnen voor energie, grondstoffen en ook vis.</p>
    </intervention>
    <intervention id="4-276-000" speaker_id="28349" name="Teresa RIERA MADURELL" is_mep="True" mode="written" nationality="Spain" birth_date="13-10-1950" birth_place="Barcelona" p_group="Group of the Progressive Alliance of Socialists and Democrats in the European Parliament" m_state="ES">
      <p sl="es">Het parlementaire verslag over het hoge noorden dat vandaag is aangenomen levert een belangrijke bijdrage aan het definiëren van de richtsnoeren voor het Europese beleid voor het Noordpoolgebied. De klimaatwijziging en het daaruit voortvloeiende smelten van de ijskap leiden tot veranderingen in de betreffende regio en in de zienswijze van de Arctische staten, die in ras tempo strategieën hebben opgesteld om de nieuwe mogelijkheden aan te grijpen. Dit houdt concreet gezegd in dat het smelten van de ijskap de gelegenheid biedt tot het openen van nieuwe zeeroutes en het exploiteren van natuurlijke hulpbronnen. Ik heb dit verslag ondersteund omdat hierin met nadruk gewezen wordt op de verantwoordelijkheid van de Europese Unie voor het proces van klimaatverandering waardoor de fysionomie van het Noordpoolgebied wordt veranderd, terwijl ook gewezen wordt op de noodzaak om adequate actie te ondernemen om dit proces te mitigeren.</p>
      <p sl="es">Voorts erkent het verslag het legitieme belang van de Verenigde Staten om een rol te spelen in dat nieuwe scenario, en benadrukt het de noodzaak om de kansen die zich voordoen te benutten door steun te bieden aan de duurzame ontwikkeling van deze regio door zijn inwoners en met name zijn inheemse bevolkingsgroepen. Overigens is het ook opmerkelijk dat dit verslag wijst op de noodzaak dat ten eerste de internationale wetgeving wordt nageleefd bij alle activiteiten in het Noordpoolgebied, en ten tweede gestreefd wordt naar een op samenwerking gebaseerde aanpak in het bestuur van deze regio.</p>
    </intervention>
    <intervention id="4-277-000" speaker_id="28409" name="Raül ROMEVA i RUEDA" is_mep="True" mode="written" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="en">Het Noordpoolgebied trekt steeds meer de aandacht vanwege de gevolgen van de klimaatverandering, die de voornaamste aanleiding tot de ontwikkelingen vormt. De gevolgen zijn daar grootschaliger dan in andere delen van de wereld. Tegelijkertijd hebben de veranderingen daar invloed op andere delen van de wereld, door de stijging van het zeeniveau aan de ene kant en de gevolgen voor het klimaat in de aangrenzende gebieden aan de andere kant. Daarom draagt Europa als een van de grootste veroorzakers van de verontreiniging en de uitstoot van broeikasgassen niet alleen een zekere verantwoordelijkheid maar heeft zij ook een bijzonder belang in de Noordpool, aangezien zij straks de gevolgen het hoofd moet bieden van de veranderingen die daar momenteel plaatsvinden: van de problemen in verband met milieu en klimaatverandering tot de geopolitieke vraagstukken van de scheepvaartroutes en de zekerheid van de voorziening met hulpbronnen.</p>
    </intervention>
    <intervention id="4-278-000" speaker_id="96819" name="Licia RONZULLI" is_mep="True" mode="written" nationality="Italy" birth_date="14-09-1975" birth_place="Milano" p_group="Group of the European People's Party (Christian Democrats)" m_state="IT">
      <p sl="it">Ik heb voor dit verslag gestemd omdat de klimaatverandering en de milieuvervuiling die worden veroorzaakt door de geïndustrialiseerde landen helaas inmiddels ook het Noordpoolgebied hebben bereikt. Het wordt vaak als een onvervuild gebied beschreven, maar dat is het helaas al jaren niet meer. In tegenstelling tot Antarctica is deze regio bewoond en de natuurlijke hulpbronnen worden van oudsher ten koste van het milieu geëxploiteerd.</p>
      <p sl="it">In een poging om het fenomeen tot staan te brengen is in 1996 de Arctische raad opgericht voor het behoud van het milieu van die regio, waarvan ook drie EU-lidstaten deel uitmaken: Zweden, Denemarken en Finland. De economieën van de opkomende landen zullen steeds meer behoefte hebben aan de bronnen waar dit gebied rijk aan is. Energie, mineralen, vis, gas, olie, windenergie en golfslagenergie zijn allemaal hulpbronnen waar het Noordpoolgebied uitermate rijk aan is maar waardoor het ook kwetsbaar wordt voor speculatie.</p>
    </intervention>
    <intervention id="4-279-500" speaker_id="96976" name="Luís Paulo ALVES" is_mep="True" mode="written" nationality="Portugal" birth_date="19-09-1961" birth_place="Horta" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">Ik stem voor dit verslag over een EU-strategie voor het Zwarte-Zeegebied, ten eerste omdat de Commissie heeft voorgesteld een strategie te ontwikkelen met meetbare doelen en sectorale partnerschappen om gezamenlijke projecten mogelijk te maken, ten tweede omdat de rapporteur een geactualiseerde beoordeling van de EU-activiteiten in het Zwarte-Zeegebied noodzakelijk acht, en tenslotte omdat de financiering van deze strategie aanzienlijk is versnipperd wegens de inzet van uiteenlopende financiële instrumenten. Om een einde te maken aan deze versnippering is voorgesteld om voor deze strategie een eigen begrotingslijn te creëren.</p>
      <p sl="pt">Ik ga ook akkoord met de aanbevelingen in dit verslag voor een sterker politiek kader met een geïntegreerde EU-benadering voor deze regio, dat verder versterkt moet worden met de tenuitvoerlegging van een gedetailleerd actieplan en voldoende personeel en financiële middelen.</p>
    </intervention>
    <intervention id="4-280-000" speaker_id="28276" name="Laima Liucija ANDRIKIENĖ" is_mep="True" mode="written" nationality="Lithuania" birth_date="01-01-1958" birth_place="Druskininkai" p_group="Group of the European People's Party (Christian Democrats)" m_state="LT">
      <p sl="lt">Ik heb vóór deze resolutie over een EU-strategie voor het Zwarte-Zeegebied gestemd. Ik deel de mening van de rapporteur dat we, gelet op van het belang van het Zwarte-Zeegebied voor de EU en de eerder zwakke resultaten van de Synergie voor het Zwarte-Zeegebied, een strategie moeten ontwikkelen die de EU-activiteiten in de regio meer coherentie en zichtbaarheid geeft. Bovendien zou de EU-strategie voor de Zwarte Zee een onlosmakelijk deel moeten zijn van een bredere visie op het buitenlands en veiligheidsbeleid van de EU. Drie jaar na de invoering van de Synergie voor het Zwarte-Zeegebied laat een analyse van de huidige situatie eerst en vooral zien dat er een gebrek is aan een duidelijk, uitgebreid en actueel overzicht van de resultaten van de tenuitvoerlegging van de Synergie. Om de EU-strategie voor het Zwarte-Zeegebied om te zetten moet daarom een sterker beleidskader gecreëerd worden en moet de EU-betrokkenheid in het Zwarte-Zeegebied gestimuleerd worden. Ik deel de mening dat de Zwarte-Zeestrategie voornamelijk het creëren van een ruimte van vrede, stabiliteit en welvaart in het Zwarte-Zeegebied alsook het veiligstellen van de energievoorziening tot doel moet hebben. Daarom moet de aandacht vooral uitgaan naar veiligheid, goed bestuur, energie, vervoer, milieu, en sociaal-economische en menselijke ontwikkeling. Het is erg belangrijk dat het veiligheidsaspect van het Zwarte-Zeegebied gedecideerde acties omvat ter versterking van democratie, goed bestuur en institutionele capaciteitopbouw.</p>
    </intervention>
    <intervention id="4-280-500" speaker_id="96862" name="Sophie AUCONIE" is_mep="True" mode="written" nationality="France" birth_date="19-08-1963" birth_place="Dugny" p_group="Group of the European People's Party (Christian Democrats)" m_state="FR">
      <p sl="fr">De Europese Unie brengt de volkeren van West-Europa al vijftig jaar vrede en stabiliteit. We moeten echter niet vergeten dat onze buurlanden met ernstige problemen blijven kampen. De Unie moet deze situatie onder ogen zien en een nieuwe impuls geven aan haar strategie voor het Zwarte-Zeegebied. Deze resolutie verschaft een dergelijk antwoord en daarom heb ik vóór gestemd. Er wordt een nieuwe begrotingslijn gecreëerd, die prioriteit verleent aan de financiering van kleinschalige ontwikkelingsprojecten en grensoverschrijdende samenwerking, en die de menselijke hulpbronnen versterkt. Een "systeem voor vroegtijdige waarschuwing" zal conflicten helpen voorkomen en het vertrouwen in het gebied versterken om iedere escalatie van geweld te voorkomen. Tot slot vestigt de resolutie de aandacht op de verlenging van de overeenkomst met betrekking tot de Russische Zwarte-Zeevloot in de Krim en de ongerustheid daaromtrent.</p>
    </intervention>
    <intervention id="4-281-000" speaker_id="96681" name="Vilija BLINKEVIČIŪTĖ" is_mep="True" mode="written" nationality="Lithuania" birth_date="03-03-1960" birth_place="Linkuva" m_state="LT">
      <p sl="lt">Ik heb vóór het verslag over een EU-strategie voor het Zwarte-Zeegebied gestemd. Het strategische belang van het Zwarte-Zeegebied voor de EU werd in 2007 erkend na de toetreding van Roemenië en Bulgarije tot de EU. Daar de ontwikkelingen in deze strategisch gelegen regio, op de plaats waar Europa, het Midden-Oosten en Centraal-Azië bij elkaar komen, rechtstreeks de interne EU-aangelegenheden is beginnen te beïnvloeden, concludeerde de EU dat zij haar betrokkenheid bij deze regio moest vergroten. Dit heeft de EU ertoe gebracht een nieuwe beleidsvisie op te stellen, namelijk de Synergie voor het Zwarte-Zeegebied, die gericht is op deze regio. De Synergie voor het Zwarte-Zeegebied heeft als doel de regionale samenwerking tussen de EU en de regio, alsook de samenwerking binnen de regio zelf verder te ontwikkelen. Bij de tenuitvoerlegging van de strategie werden helaas weinig resultaten bereikt, terwijl elementen als stabiliteit, democratie en goed bestuur in deze regio weinig vooruitgang boekten door de verslechterde democratie in landen rond de Zwarte Zee en de Russisch-Georgische oorlog in 2008. Bovendien kampt de regio nog steeds met de volgende problemen: aanhoudende conflicten, neiging tot militarisering en verspreiding van wapens, maritieme bewaking, illegale handel en grensoverschrijdende criminaliteit. Als we deze strategie effectief willen omzetten, moeten we mijns inziens mechanismen voor regelmatige rapportage, controle, evaluatie en follow-up opstellen. Bovendien moet de Zwarte-Zeestrategie voornamelijk het creëren van een ruimte van vrede, stabiliteit en welvaart in het Zwarte-Zeegebied, alsook het veiligstellen van de energievoorziening tot doel hebben. Daarom moet de prioriteit liggen bij veiligheid, goed bestuur, energie, vervoer, milieu en de sociaal-economische en menselijke ontwikkeling.</p>
    </intervention>
    <intervention id="4-282-000" speaker_id="28354" name="Jan BŘEZINA" is_mep="True" mode="written" nationality="Czechia" birth_date="14-04-1954" birth_place="Konice" p_group="Group of the European People's Party (Christian Democrats)" m_state="CZ">
      <p sl="cs">Ik heb voor het verslag-Ungureanu gestemd omdat ik ervan overtuigd ben dat de EU broodnodig een samenhangende en goed zichtbare strategie nodig heeft voor het Zwarte-Zeegebied. Een dergelijke strategie dient nauw samen te hangen met het Europees nabuurschapsbeleid, dat overigens een sterke impuls heeft gekregen onder het Tsjechische voorzitterschap van de EU in de eerste helft van 2009. Veiligstelling van de energieleveranties aan de EU dient de ultieme prioriteit te zijn van deze EU-strategie voor het Zwarte-Zeegebied. Dat betekent dat allerhande energieprojecten die het belang van de EU dienen en mede tot diversificatie van de gastoevoer naar de EU leiden, moeten worden ondersteund. Het is met het oog op de beveiliging van de energietoevoer naar de EU tevens van groot belang dat de Parlementaire Vergadering Euronest zo snel mogelijk op poten wordt gezet.</p>
      <p sl="cs">In mijn ogen zijn het Nabucco-project, het South-Streamproject, het project voor het vervoer van vloeibaar aardgas (LNG) naar Europa en de ontwikkeling van LNG-terminals in havens aan de Zwarte Zee en niet in de laatste plaats het project voor de pan-Europese oliepijpleiding Konstanca-Terst, bij uitstek projecten die de strategie voor het Zwarte-Zeegebied concreet helpen vormgeven. De Commissie mag niet langer dralen en moet voor het einde van 2011 een overeenkomst sluiten met de landen die via de Nabucco-gaspijpleiding zouden willen leveren. In het pakket maatregelen voor de energie-infrastructuur, dat de Commissie over niet al te lange tijd zal indienen, moet een belangrijke plaats worden ingeruimd voor de energieprojecten in het Zwarte-Zeegebied die ik zojuist heb opgenoemd. En dan niet in de allerlaatste plaats wil ik met nadruk wijzen op het grote potentieel van de hernieuwbare energiebronnen in het Zwarte-Zeegebied. Deze kunnen een grote bijdrage leveren aan de veiligstelling van de energievoorziening voor de EU en zelfs de wereld als geheel.</p>
    </intervention>
    <intervention id="4-282-500" speaker_id="96973" name="Mário DAVID" is_mep="True" mode="written" nationality="Portugal" birth_date="20-08-1953" birth_place="Angola" p_group="Group of the European People's Party (Christian Democrats)" m_state="PT">
      <p sl="pt">De Zwarte Zee wordt gedeeltelijk omringd door EU-grondgebied en is geografisch gezien voornamelijk Europees. Bovendien werden na de mededeling van de Commissie van 2007, getiteld “Synergie voor het Zwarte Zeegebied – Een nieuw regionaal samenwerkingsinitiatief”, vrij snel maatregelen genomen om een effectieve strategie voor de toekomst van het Zwarte-Zeegebied ten uitvoer te leggen.</p>
      <p sl="pt">Daarom verwelkom en ondersteun ik het initiatief en de aanneming van dit verslag, en hoop ik dat de zojuist door het Europees Parlement aangenomen aanbevelingen door de Commissie, de Raad en onze buurlanden in het oosten, waarmee wij het beheer van de Zwarte Zee delen, zullen worden aanvaard, met name de aanbevelingen die te maken hebben met “bevroren” conflicten, gesloten grenzen en/of ineffectieve grenscontroles, energievoorziening, veiligheid en verdediging. Pas als deze problemen zijn opgelost, is het mogelijk om de twee belangrijkste doelstellingen van dit verslag te realiseren: 1) vrede, democratie, stabiliteit en welvaart in de regio; en 2) energiezekerheid voor de EU.</p>
    </intervention>
    <intervention id="4-283-000" speaker_id="96951" name="Diane DODDS" is_mep="True" mode="written" nationality="United Kingdom" birth_date="16-08-1958" birth_place="Banbridge" p_group="Non" m_state="GB">
      <p sl="en">Mijnheer de Voorzitter, ik verwelkom deze resolutie en het daarbij behorende verslag dat momenteel is ondergebracht in de Commissie visserij. Beide verslagen gaan over de Synergie voor het Zwarte-Zeegebied. In de context van Zuidoost-Europa betekent synergie dat het geheel het beter kan doen dan zelfs het beste afzonderlijke lid. Blijkbaar zijn sommigen het erover eens dat het beste afzonderlijke lid van de Synergie voor het Zwarte-Zeegebied de EU is. Ik wil voor die overtuiging waarschuwen, zeker wat de visserij betreft. Het gemeenschappelijk visserijbeleid is mislukt. Ik wil mijn collega’s in het Zwarte-Zeegebied aanraden om van de fouten van het GVB te leren, de gevolgen van de huidige regeling op de kleinschalige visserij in het noordoosten van de Atlantische Oceaan te onderzoeken en zichzelf de vraag te stellen of dit is wat we met de Zwarte Zee voor hebben. De Zwarte-Zeestrategie moet gegrondvest worden op het unieke karakter van het gebied. We hebben gezien dat ideeën die goed zijn voor één deel van Europa niet werken in het andere.</p>
    </intervention>
    <intervention id="4-284-000" speaker_id="96977" name="Diogo FEIO" is_mep="True" mode="written" nationality="Portugal" birth_date="06-10-1970" birth_place="Porto" p_group="Group of the European People's Party (Christian Democrats)" m_state="PT">
      <p sl="pt">Het conflict tussen Rusland en Georgië geeft uiting aan de potentiële instabiliteit van het Zwarte-Zeegebied. Daarom is de aanneming door de Europese Unie van een strategie voor de aanpak van de specifieke uitdagingen in dat gedeelte van de wereld volledig gerechtvaardigd. Ondanks het feit dat er nog steeds spanningen zijn, is dit ook een regio dat een stabielere en evenwichtigere toekomst kan hebben. De Unie kan een belangrijke rol spelen in dit stabilisatieproces. In deze context is het niet alleen noodzakelijk om doelen te stellen, maar vooral om degenen die verantwoordelijk zijn voor de tenuitvoerlegging van de doelen te voorzien van het benodigde personeel en de technische en financiële middelen, zodat zij hun werk zo goed mogelijk kunnen uitvoeren. Roemenië, Bulgarije en Griekenland kunnen er, dankzij hun geografische ligging, geschiedenis en specifieke kennis van deze regio, in belangrijke mate toe bijdragen dat met de op te stellen strategie de doelstellingen voor de bevordering van vrede, veiligheid, democratie, goed bestuur en economische, sociale en menselijke ontwikkeling worden bereikt.</p>
    </intervention>
    <intervention id="4-284-500" speaker_id="96899" name="José Manuel FERNANDES" is_mep="True" mode="written" nationality="Portugal" birth_date="26-07-1967" birth_place="Vila Verde" m_state="PT">
      <p sl="pt">Het belang van het Zwarte-Zeegebied voor de Europese Unie is bekend, net zoals de stabiliteitsproblemen in deze regio bekend zijn. Dit gebied omvat EU lidstaten – Bulgarije, Griekenland en Roemenië –, Turkije en verschillende staten van het voormalig Sovietblok, waaronder Rusland, en is cruciaal voor de energievoorziening en de diversificatie van de gasvoorziening. Het gebied vormt een strategische brug die Europa verbindt met de Kaspische Zee, Centraal-Azië en het Midden-Oosten, als ook met Zuidoost-Azië en China. Ondanks de talrijke verschillen en rivaliteit zijn met name de sterke historische en culturele banden belangrijk, alsmede de interculturele en interreligieuze dialoog. In dit verband is er naast een sterkere betrokkenheid van de EU een efficiëntere formulering vereist van de maatregelen die de stabilisatie en wederopleving van deze regio ondersteunen in een proces waaraan alle betrokken landen dienen mee te doen.</p>
    </intervention>
    <intervention id="4-285-000" speaker_id="4466" name="Ilda FIGUEIREDO" is_mep="True" mode="written" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">Er is niets nieuws te lezen in dit verslag. Dezelfde strategieën en doelstellingen zijn lang geleden opgenomen in het zogenaamde externe beleid van de EU, te weten controle op de natuurlijke hulpbronnen van deze regio, in het bijzonder olie en aardgas, waarvan de EU afhankelijk is, waarborging van een probleemloze voorziening en pogingen om de toegang tot de markten en de exploitatie van de werknemers van de regio te waarborgen.</p>
      <p sl="pt">De mechanismen om deze doelstellingen te bereiken zijn ook dezelfde: inmenging en herhaalde pogingen om de nationale soevereiniteit van deze landen in te perken door middel van internationale campagnes die door de grote persagentschappen en de door de EU gefinancierd niet gouvernementele organisaties worden gecontroleerd, het aansturen op militarisme en een wapenrace, zoals het geval is in Georgië dat zich aan het herbewapenen is, en het zoeken naar mensen in deze landen die in ruil voor voordelen voor henzelf of voor hun belangen, de belangen van de EU en de Verenigde Staten en van diens bedrijfsleven verdedigen door in te stemmen met de uitbreiding van de NAVO naar het oosten en de vestiging van militaire bases van de VS in de regio. Deze bases zijn bijvoorbeeld gebruikt om NAVO troepen naar Afghanistan te sturen.</p>
      <p sl="pt">Het is duidelijk dat deze weg voor verrassingen zorgt: het imperialisme van hetzij de VS hetzij de EU roept heftig verzet op bij de mensen, die zich zowel hier als in die landen organiseren om een stap achterwaarts in de geschiedenis te voorkomen.</p>
    </intervention>
    <intervention id="4-285-500" speaker_id="96993" name="Lorenzo FONTANA" is_mep="True" mode="written" nationality="Italy" birth_date="10-04-1980" birth_place="Verona" p_group="Non" m_state="IT">
      <p sl="it">Ondanks het goede werk dat is verricht door de heer Ungureanu, vind ik het niet opportuun om een nieuwe begrotingslijn in te stellen voor de Zwarte-Zeestrategie. De Unie heeft talrijke prioriteiten en eventuele nieuwe investeringen moeten zorgvuldig worden afgewogen, ook al hebben we het hier over gebieden die van primair belang zijn voor de energiekwesties. Om die reden heb ik besloten tegen dit verslag te stemmen.</p>
    </intervention>
    <intervention id="4-286-000" speaker_id="58758" name="Elisabetta GARDINI" is_mep="True" mode="written" nationality="Italy" birth_date="03-06-1956" birth_place="Padova" p_group="Group of the European People's Party (Christian Democrats)" m_state="IT">
      <p sl="it">In paragraaf 39 van dit verslag wordt de diversificatie van de aanvoerroutes als doelstelling vermeld. Er wordt uitdrukkelijk gewezen op het strategische belang van het Nabucco-project.</p>
      <p sl="it">Ik erken het belang van dit project, maar ik wil wel benadrukken dat aan andere projecten van de zuidelijke corridor (ITGI, TAP en White Stream) een even grote waarde moet worden gehecht. Ik wil ook wijzen op de cruciale rol van South Stream, die bijdraagt aan de verwezenlijking van de diversificatie die wij ons ten doel stellen.</p>
      <p sl="it">Verder moet wat de olieterminals betreft naast de reeds genoemde oliepijpleiding Constanta-Triëst ook de essentiële rol van de pijpleiding Samsun-Ceyhan worden genoemd. Commissaris Oettinger erkende eerder al dat deze pijpleiding onmisbaar is om het verkeer in de Bosporus te verminderen en zodoende ook het risico op ongevallen met milieuschade in de Zwarte Zee te verlagen (conferentie in Odessa, 27 juli 2010).</p>
      <p sl="it">Alleen als we alle mogelijke aanvoerroutes in overweging nemen, en niet slechts enkele, kunnen we uiteindelijk voldoen aan de doelstelling om de energiebronnen te diversifiëren en Europa zodoende energieonafhankelijk maken.</p>
    </intervention>
    <intervention id="4-286-500" speaker_id="96693" name="Juozas IMBRASAS" is_mep="True" mode="written" nationality="Lithuania" birth_date="08-01-1941" birth_place="Ukmergė" p_group="Europe of freedom and democracy Group" m_state="LT">
      <p sl="lt">Ik heb vóór deze resolutie over een EU-strategie voor het Zwarte-Zeegebied gestemd. Het strategische belang van het Zwarte-Zeegebied voor de EU werd in 2007 erkend na de toetreding van Roemenië en Bulgarije tot de EU. De ontwikkelingen in Europa, het Midden-Oosten en Centraal-Azië begonnen rechtstreeks de interne EU-aangelegenheden te beïnvloeden en de EU erkende dat het noodzakelijk was na te denken over een mogelijk grotere rol in deze regio. Dit heeft de EU ertoe gebracht een nieuwe beleidsvisie op te stellen voor deze regio, namelijk de Synergie voor het Zwarte-Zeegebied. De Synergie voor het Zwarte-Zeegebied heeft als doel de regionale samenwerking tussen de EU en de regio, alsook de samenwerking in de regio zelf verder te ontwikkelen. Ik deel de mening dat de Zwarte-Zeestrategie het creëren van een ruimte van vrede, stabiliteit en welvaart in het Zwarte-Zeegebied en het veiligstellen van de energievoorziening als hoofddoelen moet hebben. Daarom moet de prioriteit liggen bij veiligheid, goed bestuur, energie, vervoer, milieu en de sociaal-economische en menselijke ontwikkeling. Het veiligheidsaspect van de Zwarte Zee moet gedecideerde acties omvatten om democratie, goed bestuur en de bevoegdheden van de staat te versterken. Uiteindelijk is de economische, sociale en menselijke ontwikkeling in het Zwarte-Zeegebied een belangrijke voorwaarde om van de regio een stabiele en welvarende ruimte te maken.</p>
    </intervention>
    <intervention id="4-287-000" speaker_id="96771" name="Jarosław KALINOWSKI" is_mep="True" mode="written" nationality="Poland" birth_date="12-04-1962" birth_place="Wyszków" m_state="PL">
      <p sl="pl">De Zwarte-Zeeregio is een strategisch gebied voor Europa. Intensivering van de samenwerking op allerlei niveaus is dan ook in het belang van de Europese Unie. De maatregelen zijn pas effectief als ze consistent zijn en rekening houden met de uiteenlopende omstandigheden in de verschillende landen. We moeten er ook op letten, dat we ons niet beperken tot geven; de landen van het Zwarte-Zeegebied hebben ons namelijk ook veel te bieden, bijvoorbeeld energiebronnen of natuurlijke rijkdommen. Ik deel de angst van de rapporteur over het ontbreken van een duidelijke strategie voor deze gebieden. Bulgarije en Roemenië die al tot de EU behoren, kunnen hierin een grote rol spelen. Daar begrijpen ze de politiek van die regio het best. Het laatste punt is de kwestie Turkije. Dit land mogen we zeker niet vergeten, want het ontwikkelt zich in tegenstelling tot Europa, in een razend tempo. Dat partnerschap moeten we koesteren.</p>
    </intervention>
    <intervention id="4-287-500" speaker_id="96816" name="Giovanni LA VIA" is_mep="True" mode="written" nationality="Italy" birth_date="28-06-1963" p_group="Group of the European People's Party (Christian Democrats)" m_state="IT">
      <p sl="it">Gezien zijn strategische positie als brug tussen Europa, Centraal-Azië en het Midden-Oosten is het Zwarte-Zeegebied van zeer groot belang voor de Europese Unie. Als we aan deze overwegingen van uitsluitend geografische aard toevoegen dat veel landen van het Zwarte-Zeegebied ook lid zijn van de Europese Unie, kunnen we beter begrijpen om welke redenen Europa zich sinds een aantal jaar inzet om de banden met de landen uit die regio te versterken. Het verslag-Ungureanu verzoekt zowel de Commissie als de Europese dienst voor extern optreden om een strategie te ontwikkelen die erop gericht is een steeds nauwere samenwerking tot stand te brengen tussen de EU en het Zwarte-Zeegebied. Deze samenwerking moet echter worden onderworpen aan strenge controles, teneinde de activiteiten en de taakverdeling efficiënt te coördineren. Ik ben namelijk van mening dat zo’n belangrijk partnerschap in feite alleen kan slagen als de huidige conflicten op een vreedzame wijze worden opgelost. Tot slot wil ik de nadruk leggen op het deel van het verslag waarin de Unie wordt gevraagd strategieën te bevorderen voor de versterking van de instellingen van de landen in het Zwarte-Zeegebied, omdat ik van mening ben dat de eerbiediging van de democratie aan de basis moet liggen van deze betrekkingen.</p>
    </intervention>
    <intervention id="4-288-000" speaker_id="33982" name="Marian-Jean MARINESCU" is_mep="True" mode="written" nationality="Romania" birth_date="11-08-1952" birth_place="Râmnicu Vâlcea" m_state="RO">
      <p sl="ro">Ik heb voor dit verslag gestemd omdat ik dit zeer belangrijk acht voor het Zwarte-Zeegebied en de EU. De besprekingen over de Synergie voor het Zwarte-Zeegebied zijn begonnen in 2007. Het voorstel voor de Donaustrategie is opgesteld in 2006. De Donaustrategie zal in de eerste helft van dit jaar worden afgerond. Het is mooi dat we het nu over de Zwarte Zee hebben, maar ik ben van mening dat we deze discussie eerst moeten afsluiten met een concreet voorstel. De Zwarte Zee kan bijdragen aan de ontwikkeling van de Donau. De Donau draagt bij aan de ontwikkeling van de Zwarte Zee. Deze regio's zijn van elkaar afhankelijk. Daarom ben ik van mening dat er een gemeenschappelijke benadering moet worden overwogen. De kwestie die onmiddellijke resultaten kan opleveren is energie. De nieuwe energiebronnen van de Kaspische Zee en de nieuwe routes kunnen bijdragen aan de ontwikkeling van de Zwarte Zee en daarmee van de Donau. Het belangrijkste project in dit opzicht is de Nabucco-pijplijn. Daarom denk ik dat de Unie haar steun moet verlenen aan de afronding van dit project.</p>
    </intervention>
    <intervention id="4-289-000" speaker_id="1403" name="David MARTIN" is_mep="True" mode="written" nationality="United Kingdom" birth_date="26-08-1954" birth_place="Edinburgh" p_group="Group of the Progressive Alliance of Socialists and Democrats in the European Parliament" m_state="GB">
      <p sl="en">Ik heb vóór dit verslag gestemd. Daarin wordt benadrukt dat het door de EU en de lidstaten in de EU-strategie voor het Zwarte Zee-gebied nagestreefde hoofddoel vrede, democratie, welvaart en stabiliteit op grond van de eerbiediging van de mensenrechten en fundamentele vrijheden alsmede energiezekerheid voor de EU moet zijn. Daarin wordt ook de mening verkondigd dat goed bestuur, rechtsstaat, bevordering van de eerbiediging van de mensenrechten, migratiebeheersing, energie, vervoer, milieu en economische en sociale ontwikkeling prioritaire maatregelen moeten vormen.</p>
    </intervention>
    <intervention id="4-290-000" speaker_id="96742" name="Jean-Luc MÉLENCHON" is_mep="True" mode="written" nationality="France" birth_date="19-08-1951" birth_place="Tanger" p_group="Confederal Group of the European United Left - Nordic Green Left" m_state="FR">
      <p sl="fr">De EU-strategie voor het Zwarte-Zeegebied is volledig gericht op de ontwikkeling van de Nabucco-pijpleiding en de totstandbrenging van een vrijhandelszone die de energiezekerheid van de EU en haar hegemonie over het gebied waarborgen. De bestrijding van de milieuramp die zich op dit moment voltrekt komt op het tweede plan, evenals de sociale en economische belangen van de plaatselijke bevolking. Deze tekst is een imperialistisch manifest. Het neemt de argumenten over uit de propaganda van de avonturiersregering van Georgië, waarvan de antidemocratische praktijken onvermeld blijven. Propaganda en dreigementen. Een opruiende tekst. Ik stem tegen.</p>
    </intervention>
    <intervention id="4-290-500" speaker_id="96978" name="Nuno MELO" is_mep="True" mode="written" nationality="Portugal" birth_date="18-03-1966" birth_place="Joane" m_state="PT">
      <p sl="pt">Het Zwarte-Zeegebied is vanwege zijn geografische ligging van groot strategisch belang voor de Europese Unie en omvat drie Europese lidstaten – Griekenland, Roemenië en Bulgarije – en een aantal belangrijke partnerlanden, waaronder Rusland en Turkije. Anderzijds is het door de zorgen over veiligheid en energievoorziening noodzakelijk dat de Europese Unie en de landen van deze regio nauwer met elkaar contact onderhouden. Daarom ga ik akkoord met de belangrijkste punten in dit verslag: het garanderen van vrede, democratie en stabiliteit in het Zwarte-Zeegebied en het waarborgen van de energiezekerheid voor de Europese Unie. Het versterken van de betrekkingen tussen de Europese Unie en het Zwarte-Zeegebied zal zonder meer belangrijk zijn, omdat beide partijen hieruit voordeel kunnen halen en effectiever kunnen samenwerken met elkaar.</p>
    </intervention>
    <intervention id="4-291-000" speaker_id="96670" name="Louis MICHEL" is_mep="True" mode="written" nationality="Belgium" birth_date="02-09-1947" birth_place="Tirlemont" p_group="Group of the Alliance of Liberals and Democrats for Europe" m_state="BE">
      <p sl="fr">Het strategische belang van de Zwarte Zee behoeft geen betoog meer, vandaag de dag. Als nieuwe grens van de Europese Unie sinds de toetreding van Bulgarije en Roemenië, is de Zwarte Zee een vanzelfsprekend geostrategisch gebied. De EU ziet er een rechtstreekse, permanente rol voor zich weggelegd. Turkije, Georgië en Oekraïne hebben meermaals hun EU-ambities kenbaar gemaakt. De Commissie heeft daarop gereageerd met haar mededeling "Synergie voor het Zwarte-Zeegebied" uit 2007. Deze mededeling komt tegemoet aan staten die streven naar een Euro-Atlantische verankering en een kader voor versterkte samenwerking, zonder dat de stabiliteit in de regio daarbij in het geding komt. De EU moet op die weg verdergaan. Ze moet haar betrokkenheid bij de Zwarte Zee vergroten om een positieve blijk te geven van haar diplomatieke "soft power". Zodoende zal de EU ervoor zorgen dat een ruimte van vrede, stabiliteit en welvaart tot stand wordt gebracht, en tevens de energievoorzieningszekerheid van de EU wordt gewaarborgd.</p>
    </intervention>
    <intervention id="4-292-000" speaker_id="28255" name="Andreas MÖLZER" is_mep="True" mode="written" nationality="Austria" birth_date="02-12-1952" birth_place="Leoben" p_group="Non" m_state="AT">
      <p sl="de">Het verslag over een EU-strategie voor het Zwarte-Zeegebied is belangrijk en om die reden terecht zeer uitgebreid. De verdere ontwikkeling van synergie in het Zwarte-Zeegebied is van grote betekenis, niet alleen uit energiestrategisch oogpunt. Er zijn nieuwe impulsen nodig om het economisch gebied te moderniseren en om nieuwe bedrijfsinitiatieven in het Zwarte-Zeegebied te lanceren. Het is met name van belang dat de aardgasvoorraden voor Europa worden veiliggesteld. Bij alle inspanningen van de EU mogen echter de belangen van Rusland niet worden vergeten.</p>
      <p sl="de">Alleen met Rusland als strategische partner kan een vreedzame en voorspoedige ontwikkeling in het Zwarte-Zeegebied worden gewaarborgd. De kritiek over de verlengde aanwezigheid van de Russische Zwarte-Zeevloot is een onnodige provocatie. Ik heb desondanks voor het verslag gestemd.</p>
    </intervention>
    <intervention id="4-293-000" speaker_id="39714" name="Rareș-Lucian NICULESCU" is_mep="True" mode="written" nationality="Romania" birth_date="29-08-1976" birth_place="Cluj-Napoca" p_group="Group of the European People's Party (Christian Democrats)" m_state="RO">
      <p sl="ro">Een andere reden waarom dit verslag van belang is, is dat verwezen wordt naar de betekenis van de Zwarte Zee als natuurlijke hulpbron en naar de milieusituatie in de regio. Het mag niet genegeerd worden dat onlangs een nog nooit vertoonde stijging is waargenomen in vissterfte in de Zwarte Zee. De grootste vervuilers die de mariene biodiversiteit aantasten zijn de Dnjepr, de Don, de Dnjester en de Donau (die ieder jaar 60 000 ton fosfor en 340 ton anorganische stikstof in de Zwarte Zee lozen). Andere factoren die bijdragen aan de steeds slechter wordende toestand van de Zwarte Zee zijn overbevissing en afvalmateriaal. Een groep experts heeft geschat dat het leven in de Zwarte Zee vanwege waterstofsulfide binnen 30 jaar volledig zal zijn uitgestorven. Ik ben van mening dat deze kwesties zo hoog mogelijk op de Europese agenda moeten komen.</p>
    </intervention>
    <intervention id="4-293-500" speaker_id="96981" name="Franz OBERMAYR" is_mep="True" mode="written" nationality="Austria" birth_date="25-05-1952" p_group="Non" m_state="AT">
      <p sl="de">Het strategisch belang van de Zwarte-Zeeregio voor de EU werd in 2007 erkend. In de context van de toetreding van Roemenië en Bulgarije tot de EU werd de Zwarte Zee gedeeltelijk een binnenzee van de EU. Toen de ontwikkelingen in dit gebied waar Europa, Centraal-Azië en het Midden-Oosten samenkomen directe gevolgen begonnen te krijgen voor de interne aangelegenheden van de EU, erkende de EU dat er nagedacht moest worden over een sterkere betrokkenheid bij de regio. Het doel is de regionale samenwerking te versterken, zowel tussen de EU en de regio als binnen de regio. Beoogd wordt om van de Zwarte-Zeeregio een ruimte van stabiliteit, veiligheid, democratie en welvaart te maken. Er worden bovendien gezamenlijke projecten opgezet, zoals de oprichting van een forum voor het maatschappelijk middenveld in het Zwarte-Zeegebied, versterking van netwerken van academici en studenten en oprichting van een instituut voor Europese studies in de Zwarte-Zeeregio. Daarom heb ik voor dit verslag gestemd.</p>
    </intervention>
    <intervention id="4-294-000" speaker_id="96783" name="Wojciech Michał OLEJNICZAK" is_mep="True" mode="written" nationality="Poland" birth_date="10-04-1974" birth_place="Łowicz" p_group="Group of the Progressive Alliance of Socialists and Democrats in the European Parliament" m_state="PL">
      <p sl="pl">De Zwarte-Zeeregio is een belangrijke regio voor de Europese Unie en vereist een geïntegreerde benadering en grotere zichtbaarheid van het toekomstige EU-optreden. Deze regio verlangt democratische maatregelen die er vooral op gericht zijn om veiligheid, stabiliteit en vrede te waarborgen en de welvaart te vergroten. Ook het garanderen van de energiezekerheid van de EU is een doelstelling van de strategie. Tegen de achtergrond van de ontwikkeling van een strategie voor de macroregio Oostzee en vervolgens voor de Donauregio, is het in 2007 door de Europese Commissie voorgestelde project met de naam "Synergie voor het Zwarte-Zeegebied – Een nieuw regionaal samenwerkingsinitiatief" (waarmee de regio werd erkend als een strategische regio voor de EU) de beste manier om bovengenoemde zaken aan te pakken. Helaas heeft de Synergie voor het Zwarte-Zeegebied tot nu toe slechts een beperkt resultaat opgeleverd. Tevens ontbreekt een duidelijk, alomvattend en actueel beeld van de resultaten van de implementatie van de strategie. Hierdoor valt steeds vaker het verwijt te horen dat een coherente visie ontbreekt en dat de benadering te versnipperd is. Voortbouwend op de verdiensten van de Synergie voor het Zwarte-Zeegebied moet de EU-strategie voor de Zwarte Zee, zoals de rapporteur stelt, zorgen voor een steviger beleidskader en de EU-betrokkenheid bij de Zwarte-Zeeregio versterken. Net als bij de EU-strategieën voor de Oostzee of de Donau zal het succes van de implementatie afhangen van een goede dialoog op alle regionale samenwerkingsniveaus, waar geschikte systemen worden voorgesteld voor regelmatige rapportering, monitoring, evaluatie en follow-up.</p>
    </intervention>
    <intervention id="4-294-500" speaker_id="97197" name="Alfredo PALLONE" is_mep="True" mode="written" nationality="Italy" birth_date="13-09-1947" birth_place="Frosinone" p_group="Group of the European People's Party (Christian Democrats)" m_state="IT">
      <p sl="it">Het strategische belang van het Zwarte-Zeegebied is sinds 2007 erkend. Sinds de toetreding van Roemenië en Bulgarije tot de EU heeft het Zwarte-Zeegebied een directe invloed op de interne aangelegenheden van de Europese Unie, en om die reden is het nodig dat de EU haar banden met die regio versterkt. Naar mijn mening is de uitvoering van een strategie die zich richt op een nauwere samenwerking tussen de Europese Unie en het Zwarte-Zeegebied een doelstelling die de EU als een prioriteit moet beschouwen. Dit initiatief, de zogenaamde “Synergie voor het Zwarte-Zeegebied” kan een ruimte van stabiliteit, veiligheid, democratie en welvaart worden. In lijn met het Europees Parlement heb ik vóór gestemd en dus mijn goedkeuring gegeven aan de oprichting en de lancering van de Synergie voor het Zwarte-Zeegebied. Zolang de mensenrechten en de fundamentele vrijheden in de regio worden geëerbiedigd, denk ik dat het mogelijk is de economische, sociale en culturele ontwikkeling van de regio te bevorderen via verdere liberalisering en intensivering van de handel tussen de regio’s. Met het oog op ontwikkeling en een sterkere integratie tussen de lidstaten steun ik door voor te stemmen de groei en ontwikkeling van het Zwarte-Zeegebied door middel van een actieplan dat duidelijke doelstellingen en waardevolle initiatieven omvat.</p>
    </intervention>
    <intervention id="4-295-000" speaker_id="28409" name="Raül ROMEVA i RUEDA" is_mep="True" mode="written" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="en">We verzoeken de Commissie en de Europese Dienst voor extern optreden (EDEO) om niet alleen het Europees nabuurschapsbeleid te herzien maar daarnaast ook een strategie voor het Zwarte Zee-gebied op te stellen en aldus een geïntegreerde, veelomvattende EU-aanpak te ontwikkelen van de problemen en kansen in dit gebied. Deze strategie moet ook voorzien in een gedetailleerd actieplan, duidelijke doelstellingen, vlaggenschipinitiatieven en ijkpunten. Wij zijn van mening dat de strategie kan zorgen voor een doeltreffende coördinatie van de activiteiten en voor taakverdeling. Daarnaast herhaalt het EP zijn verzoek aan de Commissie en de EDEO om de uitvoering van de strategie regelmatig te toetsen door middel van concrete mechanismen voor monitoring, evaluatie, follow-up en verslaglegging, en dringt het aan op raadpleging van de desbetreffende commissies van het Europees Parlement in de belangrijkste fasen van dit proces.</p>
    </intervention>
    <intervention id="4-296-000" speaker_id="96819" name="Licia RONZULLI" is_mep="True" mode="written" nationality="Italy" birth_date="14-09-1975" birth_place="Milano" p_group="Group of the European People's Party (Christian Democrats)" m_state="IT">
      <p sl="it">In 2007 zijn met de toetreding van Roemenië en Bulgarije tot de EU delen van de Zwarte-Zeekusten Europees geworden. In hetzelfde jaar is een nieuw Europees beleid ontwikkeld, de zogeheten “Synergie voor het Zwarte-Zeegebied”, die zich richt op de bevordering van stabiliteit, veiligheid, democratie en welvaart in de regio.</p>
      <p sl="it">Al in 2008 heeft het Europees Parlement zijn steun uitgesproken voor de oprichting van die synergie, en parallel daaraan verzocht om de opstelling van een concreet actieplan voor de regio met het oog op de verwezenlijking van een reeks concrete doelstellingen. Tot op heden lijkt het project echter gedeeltelijk een mislukking te zijn, wat voor een deel te wijten is aan de geringe transparantie van de ter beschikking gestelde gelden. Er moet dus zo snel mogelijk worden voorzien in een specifieke begrotingslijn die duidelijke regels bevat voor de toewijzing van de middelen, zodat de eisen en specifieke kenmerken van het gebied centraal komen te staan.</p>
      <p sl="it">De lokale overheden, de ondernemersgemeenschappen en de lokaal aanwezige ngo’s moeten hier nauwer bij worden betrokken. Het potentieel voor economische en sociale ontwikkeling van het Zwarte-Zeegebied moet worden ontwikkeld, te beginnen bij sectoren als een leven lang leren, waarbij het onderwijs moet worden aangepast aan de eisen van de arbeidsmarkt en waarbij moet worden voorzien in een strategie voor de interregionale handel die in staat is de internationale handel uit te breiden.</p>
    </intervention>
    <intervention id="4-297-000" speaker_id="33989" name="Daciana Octavia SÂRBU" is_mep="True" mode="written" nationality="Romania" birth_date="15-01-1977" birth_place="Arad" p_group="Group of the Progressive Alliance of Socialists and Democrats in the European Parliament" m_state="RO">
      <p sl="en">Door het strategisch belang van de Zwarte Zee voor energie, handel en transport komen milieukwesties soms op de achtergrond te staan. In haar mededeling uit 2007 over de Synergie voor het Zwarte Zeegebied stelde de Commissie: Toetreding van de Gemeenschap tot het Verdrag inzake de bescherming van de Zwarte Zee tegen verontreiniging is een prioriteit. In 2008 bevestigde de Commissie dat zij ‘onderzoekt of de Europese Gemeenschap kan toetreden’. Het verslag waar we vandaag over gestemd hebben, bevestigt wederom het belang van dit verdrag, en ik wil dan ook herhalen hoe noodzakelijk het is dat de Commissie naar volledige toetreding van de EU toewerkt. We moeten binnen dit kader met andere partners samenwerken om de volledige uitvoering te waarborgen van de maatregelen ter bescherming van het milieu waar het gebied naar snakt.</p>
    </intervention>
    <intervention id="4-298-000" speaker_id="96855" name="Csanád SZEGEDI" is_mep="True" mode="written" nationality="Hungary" birth_date="22-09-1982" birth_place="Miskolc" p_group="Non" m_state="HU">
      <p sl="hu">Ik steun het verslag dat is gericht op de ontwikkeling van de Zwarte-Zeeregio in het kader van de EU-Strategie voor de Zwarte Zee. Ik acht het van belang, dat de EU een actieplan opstelt voor de Synergie voor het Zwarte- Zeegebied. Een bijzonder doel is mijns inziens het bereiken van vrede en stabiliteit in de regio, maar ook de waarborging van de energiezekerheid door middel van het Nabucco-project mag niet worden vergeten.</p>
    </intervention>
    <intervention id="4-299-000" speaker_id="96974" name="Nuno TEIXEIRA" is_mep="True" mode="written" nationality="Portugal" birth_date="13-01-1973" birth_place="Funchal" p_group="Group of the European People's Party (Christian Democrats)" m_state="PT">
      <p sl="pt">Het Zwarte-Zeegebied is van groot strategisch belang voor de Europese Unie vanwege de geografische ligging, die drie lidstaten van de Europese Unie, namelijk Griekenland, Roemenië en Bugarie, kandidaat-lidstaat Turkije en zes partnerlanden, inclusief Rusland, omvat. Daarnaast vereisen de uitdagingen met betrekking tot veiligheid en energievoorziening dat de Europese Unie zich sterker inzet voor en betrokken is bij de landen van deze regio. Daarom onderschrijf ik de zorgen die geuit zijn in het document waarover wij vandaag hebben gestemd. Het betreft twee categorieën: het garanderen van vrede, democratie en stabiliteit in het Zwarte-Zeegebied en het waarborgen van energiezekerheid voor de Europese Unie. Ik ben van mening dat het noodzakelijk is om op regionaal niveau synergieën te creëren en vergaande samenwerking te ontwikkelen door effectievere partnerschappen te realiseren op het gebied van vervoer en energie met als doel een grotere diversificatie van aanvoerkanalen en hulpbronnen tot stand te brengen. Het verstevigen van de dialoog tussen de Europese Unie en het Zwarte-Zeegebied zal zonder meer voordelen hebben, omdat de partijen van een effectievere samenwerking zullen kunnen profiteren.</p>
    </intervention>
    <intervention id="4-300-000" speaker_id="97016" name="Angelika WERTHMANN" is_mep="True" mode="written" nationality="Austria" birth_date="07-11-1963" birth_place="Schwarzach" p_group="Non" m_state="AT">
      <p sl="de">Ik steun het verslag over een EU-strategie voor het Zwarte-Zeegebied. De maatregelen die voorheen in het Oost-Europese Middellandse-Zeegebied werden genomen, waren niet gecoördineerd en de resultaten waren marginaal. Het Zwarte-Zeegebied gaat gebukt onder slepende bilaterale conflicten. Gezien het feit dat twee EU-lidstaten aan de Zwarte Zee grenzen en het Zwarte-Zeegebied daarmee direct aan de EU grenst, moet de Europese Unie de regionale dialoog versterken om de politieke stabiliteit in de regio te bevorderen. Samenwerking bij de ontwikkeling van regionale structuren komt ook de milieusituatie ten goede, die momenteel reden tot grote bezorgdheid is. De EU moet actieve steun verlenen met het oog op een goed evenwicht tussen economische ontwikkeling en milieubescherming. Ook Europa heeft belangen in het Zwarte-Zeegebied. Het gebied is een integraal onderdeel van de Europese energiestrategie en deze strategie valt daarom onder de overkoepelende energiestrategie en zorgt voor synergie en continuïteit in onze inspanningen op Europees niveau.</p>
    </intervention>
  </section>
  <section id="creitem15" title="9. Rectificaties stemgedrag/voorgenomen stemgedrag: zie notulen"/>
  <section id="creitem16" title="10. Goedkeuring van de notulen van de vorige vergadering: zie notulen"/>
  <section id="creitem17" title="11. Debatten over gevallen van schending van de mensenrechten, de democratie en de rechtsstaat(debat)"/>
  <section id="creitem18" title="11.1. Pakistan: moord op de gouverneur van Punjab, Salman Taseer">
    <intervention id="4-307-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Aan de orde is het debat over de zeven ontwerpresoluties over Pakistan .</p>
    </intervention>
    <intervention id="4-308-000" speaker_id="96945" name="Marietje SCHAAKE" is_mep="True" mode="spoken" nationality="Netherlands" birth_date="28-10-1978" birth_place="Leiden" p_group="Group of the Alliance of Liberals and Democrats for Europe" m_state="NL">
      <p sl="en">auteur . − Mijnheer de Voorzitter, er is een fundamentele strijd aan de gang in Pakistan en er moet een eind komen aan het extremisme dat we hebben gezien, met name aan de onrechtvaardige blasfemiewetten. Deze leiden tot een klimaat van angst en onverdraagzaamheid en in het ergste geval tot extremisme.</p>
      <p sl="en">De strijd tegen het extremisme is geen eenvoudige taak en daarom hebben de Pakistaanse regering en al die burgers die het erover eens zijn dat intolerantie en extremisme onaanvaardbaar zijn, onze steun nodig. We moeten doorgaan met het uitroeien van het terrorisme.</p>
      <p sl="en">De gouverneur, de heer Taseer, is uit pure onverdraagzaamheid met geweld om het leven gebracht door een lijfwacht van zijn eigen veiligheidsdetachement, door iemand die hem had moeten beschermen. Zijn dochter, Shehrbano, heeft een brief geschreven die gepubliceerd is in The New York Times , waaruit ik graag zou willen citeren, omdat ik denk dat zij precies de kern raakt. Het is ook heel goed om ter nagedachtenis van haar vader haar woorden te gebruiken.</p>
      <p sl="en">Zij zegt over de dader: ‘De heer Qadri en zijn medestanders hebben die dag misschien een grote eik geveld, maar ze zitten er jammerlijk naast als zij denken dat ze erin zijn geslaagd de stem van mijn vader tot zwijgen te brengen of de stemmen van miljoenen zoals hij die geloven in de seculiere visie van de grondlegger van Pakistan, Muhammed Ali Jinnah’. Voorts zegt zij: ‘Er zijn mensen die zeggen dat de dood van mijn vader de laatste nagel in de doodskist was van een verdraagzaam Pakistan en dat de liberale stemmen van Pakistan nu tot zwijgen zullen worden gebracht. Maar we hebben een groot en moedig man begraven, doch niet de moed waarmee hij andere mensen inspireerde’.</p>
      <p sl="en">Ook anderen spraken hun veroordeling uit over de blasfemiewetten, zelfs conservatieve politici. We moeten hier in het Europees Parlement onze steun daaraan geven. De dochter van gouverneur Taseer heeft Europese politiek en mensenrechten gestudeerd aan het Smith College, maar nog te veel mensen in Pakistan worden opgeleid in madrasa’s. We moeten ervoor zorgen dat de jongere generatie kansen krijgt, en leert hoe men in een pluralistische samenleving als die van Pakistan met elkaar moet samenleven.</p>
    </intervention>
    <intervention id="4-309-000" speaker_id="96801" name="Tomasz Piotr PORĘBA" is_mep="True" mode="spoken" nationality="Poland" m_state="PL">
      <p sl="pl">auteur . – Mijnheer de Voorzitter, een aantal weken nadat de regeringscoalitie van Pakistan op vallen stond, is het land opgeschrikt door het op klaarlichte dag neerschieten van de gouverneur van Punjab. Salman Taseer was gouverneur van de rijkste en dichtstbevolkte provincie van het land en daarnaast een belangrijk politicus van de regerende partij. Hij is gestorven omdat hij de morele kracht en de moed had om vrijlating te eisen van Asia Bibi, een christelijke vrouw die op beschuldiging van godslastering ter dood is veroordeeld. Hij werd vermoord door één van zijn eigen veiligheidsagenten die zich had laten inspireren door moslimextremisten. Deze moord is niet alleen de zoveelste aanval op een hooggeplaatst politicus in Pakistan en het bewijs van het dramatisch lage veiligheidsniveau in dit land, maar bewijst vooral dat dit land aan het afglijden is naar een situatie waarin een deel van het leger, het gerechtelijk apparaat en de politieke elite zowel openlijk als in het geheim steun verlenen aan een politiek van concessies aan politieke en religieuze islamitische extremisten.</p>
      <p sl="pl">Gisteren hebben we in dit Parlement gedebatteerd over de vervolging van christenen. Vandaag hebben we een resolutie aangenomen over die kwestie. Het lijkt mij dat dit voor mevrouw Ashton en haar dienst ruimte biedt om diplomatieke en politieke druk uit te oefenen op de Pakistaanse autoriteiten, zodat die eindelijk beginnen met de strijd tegen religieus extremisme.</p>
    </intervention>
    <intervention id="4-310-000" speaker_id="4260" name="Eija-Riitta KORHOLA" is_mep="True" mode="spoken" nationality="Finland" birth_date="15-06-1959" birth_place="Lahti" p_group="Group of the European People's Party (Christian Democrats)" m_state="FI">
      <p sl="en">auteur . − Mijnheer de Voorzitter, het nieuws over de moord op gouverneur Taseer was schokkend, maar helaas niet verrassend. Ik kende Benazir Bhutto persoonlijk en minister Shabaz Bhatti is een persoonlijke vriend van mij geworden. Wat deze drie mensen met elkaar verbindt is de wonderbaarlijke moed waarvan zij blijk geven door zich als uitgesproken en zichtbare critici van de blasfemiewetten en het misbruik daarvan door extremistische groeperingen op te werpen.</p>
      <p sl="en">De regering van Pakistan heeft inderdaad een aantal belangrijke stappen gezet om de rechten van minderheden te verbeteren, bijvoorbeeld door het toekennen van minimumquota voor overheidsbanen. Daarnaast heeft de regering een commissie gevormd om alle discriminerende wetgeving te herzien, waaronder ook de blasfemiewet. Het werk is echter nog niet klaar. Weliswaar is er een aantal belangrijke stappen gezet, maar zo lang er nog mazen in de wetgeving zijn, zoals in de huidige blasfemiewet, die zo groot zijn dat terroristen en extremisten hun eigen agenda kunnen doorvoeren, is het moeilijk om te geloven dat men zich werkelijk inzet voor democratie.</p>
      <p sl="en">Ik hoop dat we met deze resolutie uiting kunnen geven aan onze blijvende solidariteit met de regering van Pakistan in de strijd tegen het terrorisme en de verspreiding van extremisme.</p>
    </intervention>
    <intervention id="4-311-000" speaker_id="28377" name="Lidia Joanna GERINGER de OEDENBERG" is_mep="True" mode="spoken" nationality="Poland" birth_date="12-09-1957" birth_place="Wrocław" p_group="Group of the Progressive Alliance of Socialists and Democrats in the European Parliament" m_state="PL">
      <p sl="pl">auteur . – Mijnheer de Voorzitter, exact acht maanden geleden, op 20 mei, heeft het Europees Parlement een resolutie over de godsdienstvrijheid in de Islamitische Republiek Pakistan aangenomen. Vandaag staat het thema opnieuw op de agenda als gevolg van het religieus gemotiveerde doodsvonnis tegen de vijfenveertigjarige Asia Bibi, en de moord op de gouverneur van de provincie Punjab, Salman Taseer, die haar publiekelijk heeft verdedigd.</p>
      <p sl="pl">Het blijkt dat de situatie van acht maanden geleden niet is verbeterd. Integendeel, zij is zelfs nog verder achteruit gegaan. Je kunt tegenwoordig in Pakistan je leven verliezen voor zowel zogenaamde godslastering, als de vrijheid van meningsuiting, in dit geval voor openlijke uitspraken over een vonnis. De moord op gouverneur Taseer laat zien dat we te maken hebben met een bijzonder netelige situatie. Pakistan is een land dat door religie zodanig verdeeld is geraakt dat zowel aan de christelijke als aan de islamitische kant mensen sterven, inclusief vertegenwoordigers van de lokale elites. Wie openlijk de herziening van het Pakistaanse wetboek van strafrecht steunt, in het bijzonder sectie 295 C waarin sprake is van de doodstraf voor godslastering, loopt ook het risico te sterven.</p>
      <p sl="pl">Wij moeten echter de Pakistaanse politici vragen om moed, vooral de leden van de oppositie, bijvoorbeeld de Pakistaanse Moslimliga die de hervorming van het wetboek door de regering blokkeert. We kunnen ook het ministerie van Minderheden steunen en de regering van premier Gilani helpen met zaken als de verbetering van de kwaliteit van de journalistieke berichtgeving in de media of van het lesmateriaal op de scholen. Het Europees Parlement bemoeit zich vandaag niet met de binnenlandse zaken van Pakistan, maar wijst slechts op artikel 20 van de Pakistaanse grondwet uit 1973, waarin de vrijheid van godsdienst is gewaarborgd.</p>
    </intervention>
    <intervention id="4-312-000" speaker_id="96858" name="Marie-Christine VERGIAT" is_mep="True" mode="spoken" nationality="France" birth_date="23-09-1956" birth_place="Roanne" p_group="Confederal Group of the European United Left - Nordic Green Left" m_state="FR">
      <p sl="fr">auteur . − Mijnheer de Voorzitter, ik wil mijn betoog beginnen met te zeggen dat ik de gezamenlijke resolutie over Pakistan en in het bijzonder over de moord op gouverneur Taseer, met veel belangstelling heb gelezen. Deze staat in een vreemd contrast met de resolutie die we vanmorgen hebben aangenomen over christelijke minderheden.</p>
      <p sl="fr">Wij allen in deze vergaderzaal – naar ik hoop althans – hechten aan de vrijheid van meningsuiting, van geweten en van godsdienst. We zouden in gelijke mate begaan moeten zijn met degenen die het slachtoffer zijn van vervolging op grond van hun keuzen op godsdienstgebied, met inbegrip van degenen die besluiten van godsdienst te veranderen en ook wanneer zij niet meer in God geloven.</p>
      <p sl="fr">Als we godsdienstfundamentalisme in al zijn vormen willen bestrijden, moeten we alle slachtoffers van dit fundamentalisme gelijk behandelen. Geen enkele religie is of was ooit gevrijwaard van wat ik onaanvaardbare uitwassen zal noemen. Laten we denken aan de massamoord op Amerikaanse Indianen, vooral in het Caribisch gebied en Latijns-Amerika. Laten we denken aan de trieste periode van de kruistochten, de inquisitie of de godsdienstoorlogen tussen katholieken en protestanten. Laten we denken aan het antisemitisme dat in de twintigste eeuw zulke verwoestende gevolgen heeft gehad en dat min of meer latent voortleeft in een aantal EU-landen.</p>
      <p sl="fr">Alle godsdiensten hebben hun fundamentalisme en de eerste slachtoffers van dat fundamentalisme zijn vaak de gematigde gelovigen van dezelfde godsdienst. In dat opzicht is de moord op Salman Taseer, gouverneur van de provincie Punjab, een schoolvoorbeeld. Deze man is vermoord omdat hij een toonbeeld van tolerantie was en hij het gewaagd had de in zijn land geldende wetgeving inzake godslastering en het misbruik hiervan door extremistische groeperingen aan de kaak te stellen in zaken zoals die van Asia Bibi, een christelijke vrouw die uit hoofde van het Pakistaanse Wetboek van Strafrecht ter dood is veroordeeld wegens godslastering.</p>
      <p sl="fr">De lof die groepen fanatici zijn moordenaar hebben toegezwaaid is nog onverdraaglijker. Laten we niet vergeten dat deze wet inzake godslastering in de eerste plaats voor moslims geldt, dat ze alle religieuze minderheden treft, in het bijzonder vrouwen, maar ook vakbondsleden, journalisten en advocaten, en dat mensen uit al deze groepen ook dikwijls beroofd worden van hun fundamentele vrijheden, als ze al niet gedwongen worden onder te duiken.</p>
      <p sl="fr">Daarom is het hoog tijd dat de Commissie en de Dienst voor extern optreden hun beleid veranderen, en ik zou graag willen, mijnheer de Commissie, dat u ons een gedetailleerd overzicht gaf van de overeenkomst met Tunesië en van de overeenkomst inzake democratie en mensenrechten met Pakistan, en dat Tunesië ons en u tot lering strekt.</p>
    </intervention>
    <intervention id="4-313-000" speaker_id="4531" name="Jean LAMBERT" is_mep="True" mode="spoken" nationality="United Kingdom" birth_date="01-06-1950" birth_place="Orsett" p_group="Group of the Greens/European Free Alliance" m_state="GB">
      <p sl="en">auteur . − Mijnheer de Voorzitter, ik denk dat wij allemaal ons medeleven willen betuigen aan de familie en vrienden van Salmaan Taseer, de door de regering van Pakistan aangestelde gouverneur van Punjab, en we denken hier vandaag aan zijn duidelijke steun voor Asia Bibi – een controversieel en zelfs gevaarlijk standpunt, zoals hij wist.</p>
      <p sl="en">We zijn terecht geschokt door zijn dood en door de reactie van een deel van de bevolking daarop, maar we moeten ook niet vergeten dat velen om hem hebben gerouwd en dat ook in alle openbaarheid als een publieke daad hebben gedaan. Dit is een prijzenswaardige daad, zoals bijvoorbeeld ook de actie die werd ondernomen door de regelgever voor de media tegen bepaalde media naar aanleiding van hun berichtgeving over de vermeende moordenaar.</p>
      <p sl="en">Zoals we echter weten, brengt de blasfemiewetgeving in Pakistan het leven van Pakistaanse burgers in gevaar, of het nu gaat om moslims, christenen of anderen, zoals vele sprekers vanmiddag reeds hebben gezegd. We zijn ons ervan bewust dat Pakistan een jonge democratie is, geconfronteerd met grensconflicten, en dat het land recentelijk ook met een overstromingsramp en deze week nog met een aardbeving te kampen heeft gehad. We weten dat de regering het moeilijk heeft, maar we erkennen ook dat zij onze steun nodig heeft bij de ontwikkeling van de democratie in Pakistan, en vooral ook in de politieke strijd tegen het extremisme en voor universele mensenrechten, en het is onze taak als democratische parlementariërs om al diegenen te helpen die zich inzetten voor positieve veranderingen en hun de stem te geven die anderen hun willen ontzeggen.</p>
      <p sl="en">We vragen de regering van Pakistan bovendien om actie te ondernemen, bovenal om de bezwaren weg te nemen ten aanzien van het Internationaal Verdrag inzake burgerrechten en politieke rechten – dat zij met een groot aantal voorbehouden hebben geratificeerd – en daar hebben we bij het recente delegatiebezoek aan Pakistan ook op aangedrongen. We willen ook dat zij hun inspanningen voortzetten om de blasfemiewet te wijzigen omdat dit een wet is waar vaker misbruik van wordt gebruikt dan dat deze correct wordt toegepast.</p>
    </intervention>
    <intervention id="4-314-000" speaker_id="28424" name="Tunne KELAM" is_mep="True" mode="spoken" nationality="Estonia" birth_date="10-07-1936" birth_place="Taheva" p_group="Group of the European People's Party (Christian Democrats)" m_state="EE">
      <p sl="en">namens de PPE-Fractie . – Mijnheer de Voorzitter, wij allen veroordelen met kracht de brute moord op de gouverneur van Punjab op 4 januari. Deze moord werd gepleegd naar aanleiding van het verzet van de heer Taseer tegen de beruchte blasfemiewet die wordt gebruikt als een juridische rechtvaardiging voor de vervolging en onderdrukking van andere religieuze groeperingen.</p>
      <p sl="en">Wanneer we onze bezorgdheid uiten over de toegenomen invloed van extremisten in Pakistan, realiseren we ons ook dat gematigde moslims en de Pakistaanse regering, waar de heer Taseer een invloedrijk lid van was, een groot verlies hebben geleden en we willen hun ons medeleven betonen.</p>
      <p sl="en">Het verontrust ons dat de jonge juristen de moordenaar hebben geprezen, maar we nemen er ook kennis van dat een overweldigende meerderheid in de Pakistaanse samenleving deze moord heeft veroordeeld. Het is belangrijk dat invloedrijke religieuze autoriteiten ertoe hebben opgeroepen de blasfemiewetgeving te wijzigen, en dit is ook onze eis. We wensen de Pakistaanse autoriteiten alle succes bij het vergroten van hun inspanningen om het extremisme aldaar te bestrijden.</p>
    </intervention>
    <intervention id="4-315-000" speaker_id="96686" name="Mitro REPO" is_mep="True" mode="spoken" nationality="Finland" birth_date="03-09-1958" birth_place="Heksinki" p_group="Group of the Progressive Alliance of Socialists and Democrats in the European Parliament" m_state="FI">
      <p sl="fi">namens de S&amp;D-Fractie. − Mijnheer de Voorzitter, bij de moord op de gouverneur van Punjab, Salman Taseer, gaat het in wezen om de religieuze intolerantie in de Pakistaanse samenleving. Taseer was een van de weinigen die zich publiekelijk durfde te verzetten tegen de Pakistaanse wet inzake godslastering. Hij had de president gevraagd gratie te verlenen aan Asia Bibi, een christelijke vrouw die ter dood is veroordeeld wegens godslastering, en had haar ook in de gevangenis opgezocht. Het lot van een burger die zich tegen onrecht verzet is hard en wreed in het Pakistan van vandaag. Zal het lot van Asia Bibi hetzelfde zijn als zij gratie krijgt? Wordt zij dan ook vermoord?</p>
      <p sl="fi">Wij moeten ons afvragen of een land als Pakistan mag profiteren van de handelsvoordelen die de Europese Unie biedt. Het Parlement moet van de eerbiediging van de mensenrechten een fundamenteel element maken wanneer de Europese Unie de verordening bespreekt inzake de toekenning van autonome handelsvoordelen als noodhulp aan Pakistan.</p>
    </intervention>
    <intervention id="4-316-000" speaker_id="97230" name="Kristiina OJULAND" is_mep="True" mode="spoken" nationality="Estonia" birth_date="17-12-1966" birth_place="Kohtla-Järve" p_group="Group of the Alliance of Liberals and Democrats for Europe" m_state="EE">
      <p sl="en">namens de ALDE-Fractie . – Mijnheer de Voorzitter, de moord op gouverneur Salmaan Taseer is niet alleen een persoonlijke tragedie maar ook een tragedie voor de democratie in Pakistan.</p>
      <p sl="en">Alle betreurenswaardige incidenten en kwesties die in de resolutie worden beschreven, vormen met elkaar een intimiderend teken dat de Pakistaanse samenleving aarzelt bij het streven naar secularisering en dat het religieus extremisme toeneemt.</p>
      <p sl="en">Hoe kan Pakistan zichzelf ook maar een democratie noemen als de door de grondwet gewaarborgde godsdienstvrijheid volledig wordt genegeerd door de toepassing van de blasfemiewetten, waartegen wijlen Salmaan Taseer zich zo heeft verzet.</p>
      <p sl="en">Ik wil graag dat de Europese Unie nadenkt over de implicaties van de toepassing van zulke inhumane wetten voor de betrekkingen met Pakistan. Het zou in vele opzichten beter zijn voor Pakistan als het de blasfemiewetten introk en de straffen die op die wetten zijn gebaseerd herriep. Daarnaast zou de regering van Pakistan de maatregelen die zijn genomen om de verspreiding van gewelddadig extremisme tegen te gaan, moeten intensiveren.</p>
      <p sl="en">Geweld roept geweld op en ik ben er volledig van overtuigd dat Pakistan zich de escalatie naar een totale burgeroorlog met extremistische groeperingen zoals de Taliban niet kan permitteren.</p>
    </intervention>
    <intervention id="4-317-000" speaker_id="28372" name="Ryszard CZARNECKI" is_mep="True" mode="spoken" nationality="Poland" birth_date="25-01-1963" birth_place="Londyn " m_state="PL">
      <p sl="pl">namens de ECR-Fractie . – Mijnheer de Voorzitter, opnieuw hebben we het over Pakistan, opnieuw is er een probleem, opnieuw is er een politieke moord gepleegd. We houden ons inderdaad voor de zoveelste keer met dezelfde zaak bezig. Een paar maanden geleden was er ook al een resolutie over Pakistan. Het probleem komt steeds als een boemerang terug. Volgens mij is het nodig om op deze plaats een opmerking te maken over de onacceptabele tolerantie voor islamitische imams die in Pakistan, bijvoorbeeld in Pesjawar, publiekelijk oproepen tot moord in ruil voor bijvoorbeeld een financiële beloning. Dat is daadwerkelijk gebeurd en een reactie van de Pakistaanse autoriteiten bleef uit. Het mag duidelijk gezegd worden: door niet te reageren maken zij zichzelf in zekere zin medeverantwoordelijk.</p>
    </intervention>
    <intervention id="4-318-000" speaker_id="96958" name="William (The Earl of) DARTMOUTH" is_mep="True" mode="spoken" nationality="United Kingdom" birth_date="23-09-1949" p_group="Europe of Freedom and Direct Democracy Group" m_state="GB">
      <p sl="en">namens de EFD-Fractie . – Mijnheer de Voorzitter, ik vraag het woord voor een persoonlijk feit. Ik heb heel wat tijd doorgebracht met Salmaan Taseer toen we allebei nog in de twintig waren. We waren vrienden. Salmaan stuurde mij een brief, naar mijn adres in het Parlement, om mij te vragen zijn persoonlijke gast te zijn in het huis van de gouverneur in Punjab. Die brief bereikte mij na de moord op gouverneur Taseer.</p>
      <p sl="en">Salmaan was een charmante, charismatische en bijzonder intelligente man. Hij was ook zeer bekwaam en heeft veel bereikt. Hij was representatief voor de beste tradities van Pakistan – een vroom moslim maar absoluut geen fundamentalist. Zoals reeds gezegd, Salmaan heeft zich krachtig ingezet voor een christelijke vrouw die was veroordeeld op grond van de blasfemiewetten. Hij heeft die steun met zijn leven moeten betalen. Het was een politieke moord.</p>
      <p sl="en">Pakistan is meer dan een groot ontwikkelingsland. Het is ook een land met meer dan twintig kernkoppen. Ik ben hier vandaag in de allereerste plaats naartoe gekomen om uiting te geven aan mijn diepe bedroefdheid, maar ik moet ook mijn bezorgdheid uitspreken – ons aller bezorgdheid – voor Pakistan.</p>
    </intervention>
    <intervention id="4-319-000" speaker_id="1922" name="Thomas MANN" is_mep="True" mode="spoken" nationality="Germany" birth_date="28-01-1946" birth_place="Naumburg/Saale" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, de gewelddadige moord op Salmaan Taseer, gouverneur van Punjab, die altijd optrad als pleitbezorger van religieuze tolerantie, toont de wereld dat extremistische krachten een steeds grotere positie innemen. Tienduizenden mensen gingen na deze wrede daad de straat op om te demonstreren, niet om zich tegen de moord uit te spreken, maar om hun steun voor de dader te betuigen. Salman Taseer was een uitgesproken tegenstander van de Pakistaanse wetgeving inzake godslastering, waarin is bepaald dat op godslastering de doodstraf staat. Zoals door een aantal collega's al werd genoemd, werd onlangs Asia Bibi, een christen, ter dood veroordeeld omdat zij de profeet Mohammed zou hebben beledigd.</p>
      <p sl="de">Als gematigd lid van de politieke partij PPP was Salmaan Taseer een van de grootste tegenstanders van extremisme. Zijn dood verzwakt de regering, die al op wankelen staat na het vertrek van een coalitiepartner. Er zijn slechts 3 miljoen christenen binnen de totale Pakistaanse bevolking van 160 miljoen. Welk lot wacht deze minderheid, die zich altijd vreedzaam heeft opgesteld?</p>
      <p sl="de">Europa moet in actie komen en de delegatie voor de betrekkingen met de landen in Zuidoost-Azië, waarvan ik ondervoorzitter ben, zal de mensenrechtenbeweging volledig blijven steunen. Deze moord moet grondig worden onderzocht en de dader en de mensen achter hem moeten worden berecht.</p>
    </intervention>
    <intervention id="4-320-000" speaker_id="28279" name="Justas Vincas PALECKIS" is_mep="True" mode="spoken" nationality="Lithuania" birth_date="01-01-1942" birth_place="Samara " p_group="Group of the Progressive Alliance of Socialists and Democrats in the European Parliament" m_state="LT">
      <p sl="lt">Mijnheer de Voorzitter, de situatie in Pakistan is inderdaad heel ingewikkeld, en daarbij zijn zowel binnenlandse als externe factoren in het spel. Gebeurtenissen als een politieke moord vanuit een religieus motief, en dan nog op zo een belangrijke persoon, brengen direct het hele land en de hele samenleving in beroering. Dit soort schokkende gebeurtenissen kunnen het land in een gevaarlijke richting sturen, in een richting van toenemend religieus fanatisme en beperking van de mensenrechten. Onze resolutie zou er mede voor moeten zorgen dat er een andere koers wordt gevaren en de Pakistaanse regering in deze situatie toch nog de kracht vindt de mensenrechten te versterken en het religieus fanatisme te bestrijden. Wij moeten krachtige steun betuigen aan zulke stappen, evenals aan de onafhankelijkheid van rechters en de bescherming van rechters in complexe blasfemiezaken.</p>
    </intervention>
    <intervention id="4-321-000" speaker_id="39724" name="Csaba SÓGOR" is_mep="True" mode="spoken" nationality="Romania" birth_date="12-05-1964" birth_place="Arad" p_group="Group of the European People's Party (Christian Democrats)" m_state="RO">
      <p sl="hu">Ik heb meermalen mijn uitdrukkelijke steun betuigd aan stevig optreden van de EU als het gaat om de verdediging van de mensenrechten in derde landen. Ook in het kader van de gebeurtenissen in Pakistan doe ik dit, omdat een dergelijke stellingname duidelijk maakt dat Europa degenen die hun stem verheffen voor tolerantie, vrijheid van godsdienst en gelijke behandeling van minderheden niet in de steek laat. Wij weten dat christenen in veel landen daadwerkelijk worden vervolgd. Een leider als Salman Taseer is niet alleen in Pakistan nodig. Juist daarom moet de Europese Unie elke gelegenheid aangrijpen om via de Europese Dienst voor extern optreden het belang van haar gemeenschappelijke waarden eendrachtig over te brengen. Vrijheid van godsdienst is zo'n gemeenschappelijke waarde. Als wij onze stem niet verheffen tegen de gruwelijkheden die worden begaan tegen christenen of andere religieuze minderheden, kunnen wij ook ons eigen geloof niet serieus nemen.</p>
    </intervention>
    <intervention id="4-322-000" speaker_id="96755" name="Sergio Paolo Francesco SILVESTRIS" is_mep="True" mode="spoken" nationality="Italy" birth_date="22-12-1973" birth_place="Molfetta" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, mijnheer de commissaris, dames en heren, Europa kan niet werkeloos blijven toekijken wat er in Pakistan gebeurt. De moord op de gouverneur van Punjab, Salman Taseer, is een zeer ernstige en afschuwelijke daad, en heeft de situatie afgelopen maanden drastisch verslechterd.</p>
      <p sl="it">De verdeling tussen christenen en moslims wordt steeds scherper, maar de wet op blasfemie blijft de oorsprong vormen van veel schendingen van de fundamentele vrijheden. Iemand die zich daartegen verzet of die, zoals de gouverneur van Punjab, enkel zegt tegen deze regel te zijn, wordt vermoord.</p>
      <p sl="it">De gouverneur is om het leven gebracht omdat hij gematigd was, omdat hij gematigde standpunten innam en de moed had om uiting te geven aan zijn verzet tegen deze en andere regels die in strijd zijn met de fundamentele vrijheden. Als Europa niet op een duidelijke en krachtdadige manier optreedt, biedt het geen enkele hulp aan degenen die dapper strijden voor een doel dat onze steun verdient.</p>
    </intervention>
    <intervention id="4-323-000" speaker_id="97228" name="Pino ARLACCHI" is_mep="True" mode="spoken" nationality="Italy" birth_date="21-02-1951" birth_place="Gioia Tauro" p_group="Group of the Alliance of Liberals and Democrats for Europe" m_state="IT">
      <p sl="en">Mijnheer de Voorzitter, een paar punten van kritiek op de manier waarop sommige groeperingen van het Europese publiek en binnen dit Parlement met Pakistan en zijn strijd tegen het terrorisme omgaan.</p>
      <p sl="en">Er wordt te vaak uitgehaald naar de Pakistanen en er wordt voorbijgegaan aan de inspanningen die de Pakistaanse regering en het maatschappelijk middenveld ondernemen om extremisme te bestrijden. Het moet voor iedereen heel duidelijk zijn dat 90 procent of meer van het Pakistaanse volk tegen terrorisme gekant is en dat men daar een zeer hoge prijs voor betaalt.</p>
      <p sl="en">De dood van gouverneur Salmaan Taseer is door een overweldigende meerderheid van het volk veroordeeld, ook door de meest prominente religieuze geleerden. De gematigde moslims en alle regeringsautoriteiten hebben ook een groot verlies geleden en dat moet door iedereen ten volle worden erkend.</p>
    </intervention>
    <intervention id="4-324-000" speaker_id="28314" name="Anneli JÄÄTTEENMÄKI" is_mep="True" mode="spoken" nationality="Finland" birth_date="11-02-1955" birth_place="Lapua" p_group="Group of the Alliance of Liberals and Democrats for Europe" m_state="FI">
      <p sl="fi">Mijnheer de Voorzitter, vrijheid van godsdienst is een van de fundamentele mensenrechten. Zij wordt echter overal ter wereld bijna dagelijks geschonden. Dat is niets minder dan wrede intolerantie.</p>
      <p sl="fi">De wet inzake godslastering werd ingevoerd tijdens de militaire dictatuur die in de jaren tachtig in Pakistan heerste. Het is onaanvaardbaar dat de wet wordt gebruikt om religieuze minderheden te onderdrukken en elk jaar tientallen mensen ter dood te veroordelen. De Europese Unie moet resoluut en adequaat optreden om de Pakistaanse autoriteiten over te halen deze wrede wet in te trekken.</p>
    </intervention>
    <intervention id="4-325-000" speaker_id="4521" name="Charles TANNOCK" is_mep="True" mode="spoken" nationality="United Kingdom" birth_date="25-09-1957" birth_place="Aldershot" p_group="European Conservatives and Reformists Group" m_state="GB">
      <p sl="en">Mijnheer de Voorzitter, toen gouverneur Salmaan Taseer werd begraven, kreeg ik het gevoel dat samen met hem iedere hoop op een gematigd, stabiel Pakistan werd begraven. Aanleiding voor deze walgelijke moord op een toegewijde en verlichte publieke persoon was zijn streven naar hervorming van de draconische Pakistaanse blasfemiewetten. In het bijzonder heeft hij zich sterk gemaakt voor de zaak van een christelijke vrouw die momenteel op executie wacht – dat is toch niet te geloven – nadat zij veroordeeld was voor het beledigen van de islam.</p>
      <p sl="en">Wij hebben in dit Parlement reeds lange tijd aangedrongen op hervorming of schrapping van deze ellendige blasfemiewetten, die vaak worden ingeroepen tegen religieuze minderheden. Deze moord onderstreept de groeiende radicalisering van de Pakistaanse samenleving. Als Jinnah nog zou leven, zou hij geschokt zijn.</p>
      <p sl="en">Er waren maar weinig mainstream-politici die Salmaan durfden te volgen en een hervorming van de blasfemiewetten voor te stellen en nu zullen er nog minder zijn die dit kunnen doen. Ze zullen bang zijn. In plaats daarvan prijzen gewelddadige radicalen en fanatici – met inbegrip, ben ik bang, van vooraanstaande juristen – de moordenaar en vragen om zijn vrijlating. Zij lijken de ideeënstrijd te winnen in Pakistan. Het binnenlands terrorisme is daardoor tot bloei gekomen; een verschijnsel waarvan we vorige week opnieuw een staaltje hebben kunnen aanschouwen.</p>
      <p sl="en">Kan de EU nu nog wel strategische betrekkingen onderhouden met een land dat zo instabiel is, met name ook gezien onze royale concessies op het gebied handel en steun?</p>
    </intervention>
    <intervention id="4-326-000" speaker_id="96668" name="Seán KELLY" is_mep="True" mode="spoken" nationality="Ireland" birth_date="26-04-1952" birth_place="Killarney" m_state="IE">
      <p sl="en">Mijnheer de Voorzitter, we praten hier over een dubbele tragedie: in de eerste plaats de executie van een onschuldig man en in de tweede plaats het feit dat dit werd gedaan door iemand die geacht werd hem te beschermen, zijn bodyguard. Ik voel en leef in het bijzonder mee met zijn familie, omdat we nog maar een week geleden in andere omstandigheden een vergelijkbare ervaring hebben gehad, toen een mooi 27-jarig meisje uit Ierland dat op huwelijksreis was in Mauritius, in haar eigen slaapkamer om het leven werd gebracht toen zij personeel betrapte bij diefstal uit haar kamer. Ze wurgden haar, gooiden haar in het bad en probeerden de indruk te wekken dat het zelfmoord was. De omstandigheden zijn anders maar het resultaat is hetzelfde: de dood van een onschuldig persoon.</p>
      <p sl="en">Voorts maakte ik enkele weken geleden deel uit van de EU-VS-delegatie naar Amerika, waar wij ook de minister van Buitenlandse Zaken van Pakistan hebben ontmoet. Hij kwam op mij over als een bijzonder redelijk, verstandig, weldenkend mens en hij benadrukte dat het bij godsdienst gaat om tolerantie en dat we die boodschap aan extremisten en fundamentalisten duidelijk moeten maken.</p>
    </intervention>
    <intervention id="4-327-000" speaker_id="96654" name="Jaroslav PAŠKA" is_mep="True" mode="spoken" nationality="Slovakia" birth_date="20-06-1954" birth_place="Banská Štiavnica" p_group="Europe of freedom and democracy Group - Vice" m_state="SK">
      <p sl="sk">Mijnheer de Voorzitter, wat vooral zo alarmerend is aan de moord op de gouverneur van Punjab, Salman Taseer, is de achtergrond van deze misdaad.</p>
      <p sl="sk">Het feit dat deze moord is gepleegd met zwijgende toestemming van Pakistaanse geestelijk leiders en dat plaatselijke advocaten de moordenaar steunen, betekent dat in de Pakistaanse maatschappij moord op grond van godsdienstige intolerantie wordt geaccepteerd. De Pakistaanse wetten op godslastering maken het mogelijk godsdienstige minderheden te vervolgen en zelfs met de doodstraf te bedreigen, zoals het geval is met Asia Bibi, een moeder van vijf kinderen die in de gevangenis haar straf afwacht.</p>
      <p sl="sk">Daarom kunnen we werkelijk niet onverschillig staan tegenover wat er gebeurt. De druk die we uitoefenen op de Pakistaanse regering is geheel legitiem en ik verwacht dezelfde reactie van alle vrije en democratische machten in de wereld. We kunnen tenslotte in deze tijd, in het derde millennium, de brute middeleeuwse praktijken van tirannen die het geloof misbruiken niet tolereren.</p>
    </intervention>
    <intervention id="4-328-000" speaker_id="96855" name="Csanád SZEGEDI" is_mep="True" mode="spoken" nationality="Hungary" birth_date="22-09-1982" birth_place="Miskolc" p_group="Non" m_state="HU">
      <p sl="hu">Mijnheer de voorzitter, geachte afgevaardigden, allereerst wil ik vaststellen dat de situatie in Pakistan niet alleen in het onderhavige geval maar ook meer algemeen tamelijk verontrustend is. Wij kunnen niet doen alsof de problemen in Pakistan ver van ons af staan, want wij weten heel goed dat de problemen in de regio van Centraal-Azië, of het nu gaat om economische of etnische problemen of zelfs om emigratievraagstukken, zich vroeg of laat uitbreiden naar het gebied van de Europese Unie. De problemen in Pakistan verdienen daarom ten zeerste onze aandacht. Er zijn twee problemen waaronder Pakistan nadrukkelijk gebukt gaat, namelijk enerzijds de voortdurende aanvallen uit Afghanistan en India en anderzijds, en dit is voor ons in de huidige vergadering het belangrijkst, de moslimextremisten, van wie ook Salman Taseer het slachtoffer is geworden. Om deze redenen vraag ik het Europees Parlement om Pakistan onze steun toe te zeggen, zodat er zo snel mogelijk een bevredigende oplossing komt voor de situatie.</p>
    </intervention>
    <intervention id="4-329-000" speaker_id="96824" name="Monica MACOVEI" is_mep="True" mode="spoken" nationality="Romania" birth_date="04-02-1959" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="ro">(De moord op gouverneur Salmaan Taseer, een stem voor tolerantie en minderheidsrechten in Pakistan, laat zien dat mensenrechten op grote schaal worden geschonden. Het uitoefenen van het recht op vrije meningsuiting en godsdienstvrijheid kan in Pakistan worden gestraft met gevangenis of zelfs de dood. Salmaan Taseer heeft de verdediging van niet alleen de godsdienstvrijheid maar ook de vrijheid en het leven van anderen met de dood moeten bekopen. Wij moeten onze steun geven aan hen die moedig vechten en hun leven wagen voor mensenrechten en democratie. Wij roepen de Pakistaanse autoriteiten op om de daders en hun medeplichtigen te straffen, en de wetgeving inzake godslastering af te schaffen.</p>
    </intervention>
    <intervention id="4-330-000" speaker_id="28497" name="Gerard BATTEN" is_mep="True" mode="spoken" nationality="United Kingdom" birth_date="27-03-1954" birth_place="London" p_group="Europe of Freedom and Direct Democracy Group" m_state="GB">
      <p sl="en">Mijnheer de Voorzitter, de moord op gouverneur Salman Taseer is een grove en tragische misdaad. Naar het schijnt is hij door een islamitische extremist om het leven gebracht omdat hij wijzigingen aan de blasfemiewet nastreefde. De moord is een tragedie voor Pakistan, maar wat betekent ze voor het Westen?</p>
      <p sl="en">In plaats van met man en macht te proberen te voorkomen dat het islamitisch fundamentalisme zich wortelt in Europa, proberen we het met pappen en nathouden te paaien. Zo heeft een aantal rechtbanken in het Verenigd Koninkrijk het shariarecht erkend als rechtsbron. In sommige binnensteden is het shariarecht zelfs de facto het geldende recht. Het Europa dat de renaissance heeft voortgebracht, de verlichting, de industriële revolutie en de mirakels van het moderne wetenschappelijk tijdperk blijft nagenoeg passief tegenover een ideologie uit de zesde eeuw.</p>
      <p sl="en">Regeringen zijn om redenen van politieke correctheid en vanwege de economische macht van een aantal islamitische landen bang een vuist te maken tegen deze ideologie. Het is van groot belang dat wij de gematigde en progressieve elementen in landen als Pakistan ondersteunen, maar eerst en vooral moeten we goed duidelijk maken dat het shariarecht en het islamitisch fundamentalisme niet thuishoren in een moderne, westerse, liberale democratie.</p>
    </intervention>
    <intervention id="4-331-000" speaker_id="96838" name="Cristian Dan PREDA" is_mep="True" mode="spoken" nationality="Romania" birth_date="26-10-1966" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="ro">Ten eerste wil ik zeggen dat ik de brute moord op de gouverneur van Punjab veroordeel. Hij was een prominente figuur in het politieke leven van Pakistan, die bekend stond om zijn moedige strijd tegen extremisme, intolerantie en fanatisme. Zeven maanden geleden heb ik hier gesproken over de noodzaak om snel een eind te maken aan de bepalingen betreffende misdaden tegen godsdiensten in de wetgeving inzake godslastering.</p>
      <p sl="ro">Ik wil u eraan herinneren dat de mogelijkheden tot misbruik op grond van deze wetten een sfeer van intolerantie scheppen en aanmoedigen tot geweld op religieuze gronden, en ook tot discriminatie, intimidatie en vervolging van religieuze minderheden. De zaak van Asia Bibi, die leidde tot de moord op gouverneur Taseer, is in dit opzicht een symbool. Ik ben van mening dat de Pakistaanse autoriteiten via maatregelen moeten laten zien dat zij zich inzetten voor de strijd tegen extremisme in dit land door de wetgeving inzake godslastering af te schaffen. Ik wil daarom hier de oproep herhalen tot de gematigde krachten in Pakistan die gedaan werd door de dochter van de overleden gouverneur van Punjab, Shehrbano Taseer.</p>
    </intervention>
    <intervention id="4-332-000" speaker_id="28178" name="Miroslav MIKOLÁŠIK" is_mep="True" mode="spoken" nationality="Slovakia" birth_date="11-09-1952" p_group="Group of the European People's Party (Christian Democrats)" m_state="SK">
      <p sl="sk">Mijnheer de Voorzitter, allereerst wil ik mijn medeleven betuigen aan het Pakistaanse volk vanwege het verlies van een zo belangrijke politieke persoonlijkheid als gouverneur Salman Taseer.</p>
      <p sl="sk">Het verontrust mij dat in het land nog steeds mensen met afwijkende geloofsovertuigingen en religieuze groeperingen, waaronder christenen, worden vervolgd. Een bekend voorbeeld hiervan is de vrouw die op grond van de sharia, op grond van toepassing van de wet op de godslastering, in afwachting is van de doodstraf. Het feit dat islamitische extremistische groeperingen nog steeds deel uitmaken van de veiligheidsdienst, draagt niet bij tot de stabiliteit in het land en geeft weinig vertrouwen dat het land wordt geregeerd volgens de regels van een rechtsstaat. Ik hoop dat het hervormingsproces in het land wordt geïntensiveerd en ik wil alle politieke krachten en godsdienstige instellingen oproepen om gematigdheid, tolerantie en wederzijdse respect tussen gemeenschappen meer te steunen.</p>
    </intervention>
    <intervention id="4-333-000" speaker_id="2341" name="Michael GAHLER" is_mep="True" mode="spoken" nationality="Germany" birth_date="22-04-1960" birth_place="Frankfurt/Main" m_state="DE">
      <p sl="de">Mijnheer de Voorzitter, Pakistan is in veel opzichten een kwetsbaar land. Het is in politiek opzicht kwetsbaar omdat de regering niet in staat is haar gematigde koers van politieke en economische stabilisering aan te houden en omdat het optreden van het leger tegen extremisten in de grensgebieden juist leidt tot meer verzet. Het is in economisch opzicht kwetsbaar omdat de wereldwijde financiële crisis en de verwoestende overstromingen het ontwikkelingsland een groot aantal jaren hebben teruggeworpen. Het is in maatschappelijk opzicht kwetsbaar omdat de sociale structuren zich de afgelopen decennia niet zodanig hebben ontwikkeld dat grote delen van de maatschappij aan de economische ontwikkeling kunnen deelnemen.</p>
      <p sl="de">Als Europese Unie moeten we daar de dialoog met de politieke klasse aangaan en erop wijzen dat fundamentele economische en sociale veranderingen nodig zijn om de bevolking een beter vooruitzicht te bieden dan dat van extremisme en fundamentalisme.</p>
    </intervention>
    <intervention id="4-334-000" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, de ergste en meest gewelddadige regimes waren de antireligieuze regimes van de Jakobijnen, de nazi's en de communisten in Europa. Het past daarom niet dat mevrouw Vergiat religies in algemene zin aanvalt. Het is echter een feit dat religies vaak worden misbruikt voor ideologische doeleinden, en daar moeten we tegen optreden. Dat is bijvoorbeeld in Pakistan het geval.</p>
      <p sl="de">Anderzijds moeten we niet vergeten dat Pakistan werd gesticht op religieuze gronden, bij de opdeling van Brits-Indië. Het is een land zonder geschiedenis, dat door de Britse koloniale macht werd gesticht als islamitische republiek toen het daar wegtrok. We moeten dus beseffen dat Pakistan een islamitisch land is. Tegelijkertijd moeten we erop aandringen dat dit land een tolerante grondslag krijgt en dat vrijheid van godsdienst wordt geëerbiedigd. Christenen moeten met meer respect dan voorheen behandeld worden en de EU moet daadkrachtiger optreden bij haar steun van deze groep. Want als Europa niet opstaat voor de christenen wereldwijd, wie dan wel?</p>
    </intervention>
    <intervention id="4-335-000" speaker_id="96682" name="Sari ESSAYAH" is_mep="True" mode="spoken" nationality="Finland" birth_date="21-02-1967" birth_place="Haukivuori" p_group="Group of the European People's Party (Christian Democrats)" m_state="FI">
      <p sl="fi">Mijnheer de Voorzitter, menigeen heeft hier al gezegd dat Salman Taseer iemand was die met woord en daad kwetsbare vrouwen en vertegenwoordigers van religieuze minderheden verdedigde. Hij streed in het algemeen tegen onrecht. Taseer was voorstander van de democratische staat en sprak zich publiekelijk uit tegen de strenge wetten op godslastering en zei dat die door mensen zijn uitgevaardigd en daarom ook door mensen moeten worden gewijzigd.</p>
      <p sl="fi">Een aantal leden heeft hier al gesproken over hoe krachtig hij een christelijke vrouw verdedigde die ter dood was veroordeeld en hoe hij probeerde haar straf ongedaan te maken. Al deze daden in naam van rechtvaardigheid werden hem noodlottig. De Europese Unie moet de krachten in Pakistan steunen die hervormingen willen, omdat niet iedereen daar de fundamentalisten steunt. In haar buitenlands beleid moet de Europese Unie daarom verstandig overwegen wat haar standpunt is met betrekking tot de situatie in Pakistan.</p>
    </intervention>
    <intervention id="4-336-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie . − Mijnheer de Voorzitter, uit dit debat blijkt nogmaals overduidelijk dat de Europese Unie diep geschokt is door de brute moord op de heer Salman Taseer, de gouverneur van de Pakistaanse provincie Punjab, op 4 januari jongstleden in Islamabad. De hoge vertegenwoordiger, mevrouw Ashton, heeft deze daad in haar verklaring van 4 januari streng veroordeeld, waarbij zij de Pakistaanse autoriteiten ertoe aanspoorde de daders van deze misdaad voor de rechter te brengen. Deze moord is juist daarom zo verontrustend omdat hij volgens berichten direct verband houdt met het feit dat de heer Taseer een christelijke vrouw, Asia Bibi, die op basis van een dubieuze aanklacht wegens godslastering tot de dood was veroordeeld, in bescherming had genomen.</p>
      <p sl="en">Er dient te worden opgemerkt dat de hoge vertegenwoordiger, mevrouw Ashton, op 12 november 2010 haar grote zorgen uitsprak over het doodvonnis tegen mevrouw Asia Bibi. Zij riep Pakistan daarbij op de doodstraf af te schaffen en de mensenrechten, zoals gewaarborgd middels de internationale verdragen waar het land partij bij is, na te leven.</p>
      <p sl="en">De Europese Unie heeft in het kader van de mensenrechtendialoog de voortdurende toepassing van de wetgeving inzake godslastering herhaaldelijk bij de Pakistaanse regering onder de aandacht gebracht. We weten dat de huidige vormgeving van de wetgeving inzake godslastering ruimte laat voor misbruik en dat deze vaak wordt ingezet tegen religieuze minderheden. Ook is ons bekend dat er valse aanklachten zijn ingediend ter vereffening van persoonlijke ruzies of voor doeleinden van persoonlijk gewin.</p>
      <p sl="en">We voelen ons gesterkt door de stappen van de Pakistaanse regering in het verleden, toen deze probeerde de meest controversiële onderdelen van de wetgeving te wijzigen. Het beste zou uiteraard zijn dat de wetgeving inzake godslastering in haar geheel werd ingetrokken. Het is treurniswekkend dat er onder de bevolking wijdverspreide steun bestaat voor de moordenaar. Het stemt ons tot zorg dat er niet alleen fatwa’s zijn uitgesproken tegen de heer Taseer, maar ook tegen andere publieke personen die zich uitgesproken hebben voor hervorming van de wetgeving inzake godslastering. Het mag niet langer worden getolereerd dat mensen straffeloos kunnen aanzetten tot haat en geweld.</p>
      <p sl="en">De regering van Pakistan is verantwoordelijk voor de bescherming van haar burgers. Wij rekenen er dan ook volledig op dat zij alles in het werk zal stellen om hun veiligheid te waarborgen. Er wordt gezegd dat de moord op de heer Taseer een uiting is van groeiend extremisme en groeiende intolerantie in Pakistan. We dienen de situatie krachtig ter hand te nemen en zorgvuldig te bekijken hoe we moeten reageren, wel beseffend dat de regering en de democratische instellingen van landen meer in het algemeen nog altijd voor enorme uitdagingen staan. Maar laat ik geheel duidelijk zijn: er is geen enkel alternatief dan zich blijven inzetten voor de versterking van de democratische en progressieve krachten in de Pakistaanse samenleving.</p>
      <p sl="en">De grondwet van Pakistan maakt expliciet gewag van de bescherming van de rechten van minderheden, en dus dient de regering in de geest daarvan het extremisme aan te pakken, niet alleen in de grensstreken, maar ook in de straten van de Pakistaanse steden. In het kader van onze ontwikkelingssamenwerking dienen we eerst en vooral de nadruk te blijven leggen op onderwijs en moet er een grotere inspanning worden geleverd om tolerantie binnen het onderwijssysteem te bevorderen, met name tolerantie jegens minderheden. De kwetsbare positie van leden van religieuze minderheden in Pakistan is ons maar al te goed bekend, en dan heb ik het niet alleen over christenen, maar ook over hindoes, sjiieten ahmadi’s en anderen. De Europese Unie dient zich hard te maken voor het lot van al deze mensen en niet alleen voor een specifieke groep of godsdienst, want dit zou degenen die de afstand tussen christenen en moslims willen vergroten juist alleen maar in de kaart spelen.</p>
      <p sl="en">We moeten onze inspanningen blijven richten op de volledige bescherming van eenieders recht op godsdienstvrijheid, zowel in Pakistan als elders.</p>
    </intervention>
    <intervention id="4-337-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Het debat is gesloten.</p>
      <p sl="nl">De stemming vindt dadelijk plaats.</p>
      <p sl="nl">Schriftelijke verklaringen (artikel 149)</p>
    </intervention>
    <intervention id="4-338-000" speaker_id="38420" name="Cristian-Silviu BUŞOI" is_mep="True" mode="written" nationality="Romania" birth_date="01-03-1978" birth_place="Drobeta Turnu-Severin" m_state="RO">
      <p sl="en">Ik wil hiermede blijk geven van mijn diepe verontwaardiging over de moord op de heer Salman Taseer, de gouverneur van de Pakistaanse provincie Punjab, op 4 januari jongstleden, die werd ingegeven door zijn verzet tegen de Pakistaanse wet op godslastering. In onze westerse samenleving wordt moord beschouwd als de ernstigste vorm van misdaad. Het is dus heel moeilijk te bevatten hoe iemand een moord kan plegen als vorm van vergelding. Vrijheid van levensovertuiging en vrijheid van godsdienst zijn net zo belangrijk als vrijheid van meningsuiting. Inderdaad kunnen de verschillende vrijheden hierdoor met elkaar in botsing komen, maar dat neemt niet weg dat elke vorm van definiëring door regeringen van wat als godslastering beschouwd moet worden een onaanvaardbare beknotting is van de vrijheid van meningsuiting. Een moderne samenleving dient alle op niet kwetsende wijze geuite persoonlijke meningen als legitiem te beschouwen. Bovendien dienen – als Pakistan tenminste een tolerante samenleving wil worden – dergelijke op fundamentalistisch-godsdienstige gronden gepleegde barbaarse daden streng te worden bevoordeeld. Uit deze gebeurtenis blijkt eens te meer dat in sommige delen van de wereld er nog altijd geen sprake is van vrijheid van meningsuiting. Gezien de geschiedenis van zijn land was het heel moedig van Salman Taseer om zich tegen de wet op godslastering en voor de vrijheid van meningsuiting uit te spreken. Het is zeer betreurenswaardig dat hem dit uiteindelijk zijn leven heeft gekost.</p>
    </intervention>
  </section>
  <section id="creitem19" title="11.2. Brazilië: uitwijzing van Cesare Battisti">
    <intervention id="4-340-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Aan de orde is het debat over zes ontwerpresoluties over Brazilië: uitwijzing van Cesare Battisti .</p>
    </intervention>
    <intervention id="4-341-000" speaker_id="97198" name="Mara BIZZOTTO" is_mep="True" mode="spoken" nationality="Italy" birth_date="03-06-1972" birth_place="Bassano del Grappa " m_state="IT">
      <p sl="it">auteur. − Mijnheer de Voorzitter, dames en heren, volgens het internationaal recht is iemand een politieke vluchteling wanneer hij of zij zich buiten het land bevindt waarvan hij burger is, omdat hij of zij vreest te worden vervolgd op grond van ras, godsdienst, nationaliteit, sociale achtergrond of politieke standpunten.</p>
      <p sl="it">Cesare Battisti wordt niet politiek vervolgd. Hoewel Frankrijk Battisti jarenlang heeft beschermd, hebben we het hier over een massamoordenaar die vier moorden heeft gepleegd of opdracht daartoe heeft gegeven en die een politieke strijd voorwendt om aan de levenslange gevangenisstraf te ontkomen. Het is schandelijk voor een groot land als Brazilië om te weigeren een misdadiger uit te leveren die nooit berouw heeft getoond en om hem de status van politieke vluchteling toe te kennen. De Italiaanse autoriteiten, en vooral de nabestaanden van de slachtoffers, eisen dat deze misdadiger wordt overgeleverd aan het gerecht.</p>
      <p sl="it">De EU kan tegenover de schandelijke weigering van president Lula om Battisti uit te leveren de Italiaanse regering niet alleen laten. Europa moet al zijn diplomatieke instrumenten inzetten om ervoor te zorgen dat Battisti wordt uitgeleverd aan Italië, en mag daarbij zelfs dreigen de samenwerkingsovereenkomsten met Brazilië op te schorten.</p>
    </intervention>
    <intervention id="4-342-000" speaker_id="28314" name="Anneli JÄÄTTEENMÄKI" is_mep="True" mode="spoken" nationality="Finland" birth_date="11-02-1955" birth_place="Lapua" p_group="Group of the Alliance of Liberals and Democrats for Europe" m_state="FI">
      <p sl="fi">auteur. − Mijnheer de Voorzitter, eerbiediging van de onafhankelijkheid van de rechtelijke macht en de wettigheid van haar besluiten is een van de voorwaarden voor een democratische rechtsstaat en samenleving. Elke mens verdient het recht op een eerlijk proces en de uitspraak van een onafhankelijke rechtbank moet worden gerespecteerd.</p>
      <p sl="fi">In dit geval heeft het Hooggerechtshof van Brazilië besloten de uitwijzing van Battisti toe te staan. De besluiten die in Italië zijn genomen om uitwijzing te vragen zijn allemaal in de juiste wettige volgorde genomen. Het Europees Hof voor de rechten van de mens heeft het beroep niet in behandeling genomen, dus is deze zaak afgesloten.</p>
      <p sl="fi">De Braziliaanse autoriteiten moeten nu het recht toepassen en Battisti uitwijzen. Mijn fractie hoopt dat de Europese Dienst voor extern optreden haar uiterste best zal doen om te waarborgen dat het rechtssysteem en de rechtsstaat goed functioneren.</p>
    </intervention>
    <intervention id="4-343-000" speaker_id="28409" name="Raül ROMEVA i RUEDA" is_mep="True" mode="spoken" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="es">auteur. – Mijnheer de Voorzitter, ik heb eerlijk gezegd geen poging gedaan om te verhullen dat ik me ongemakkelijk voel bij deze kwestie en bij deze situatie, daar ik werkelijk denk dat het om een belangrijke kwestie gaat. Het is echter een kwestie die zowel Italië als Brazilië aangaat, en er zijn vele fora waarbinnen deze naar mijn idee kan worden behandeld. Ik ben er echter niet van overtuigd dat dit forum, dat bedoeld is voor het bespreken van resoluties over schendingen van de mensenrechten in de wereld, de juiste plaats is.</p>
      <p sl="es">Ik zeg dit met alle mogelijke respect en wil van meet af aan mijn volledige solidariteit betuigen met de slachtoffers van het terrorisme in alle delen van wereld, ook in dit deel. Ik zeg dit ook omdat ik wil dat men zich in het algemeen afvraagt hoe het mogelijk is dat dit soort kwesties op een vergadering van de donderdagmiddag terecht komt. Wij hebben in deze context immers te maken met een situatie sub iudice maar hangende een gerechtelijke uitspraak.</p>
      <p sl="es">Het is moeilijk voor onze fractie om dit te ondersteunen, en daarom voelen wij ons gedwongen ons van stemming te onthouden. Wij zullen ons dus van stemming onthouden, niet omdat de inhoud of het onderwerp geen discussie zou behoeven maar omdat wij vinden dat dit niet het moment noch de plaats is om dat te doen.</p>
    </intervention>
    <intervention id="4-344-000" speaker_id="1941" name="Roberta ANGELILLI" is_mep="True" mode="spoken" nationality="Italy" birth_date="01-02-1965" birth_place="Roma" p_group="Group of the European People's Party (Christian Democrats)" m_state="IT">
      <p sl="it">auteur. − Mijnheer de Voorzitter, dames en heren, met deze resolutie doen wij een beroep op de Europese instellingen om bij het uitoefenen van hun diplomatieke functies het recht op wettigheid en eerlijke rechtspraak te verdedigen.</p>
      <p sl="it">Vandaag eist het Europees Parlement met luide stem dat het Handvest van de grondrechten niet alleen als een bundel papieren wordt beschouwd en dat de burgers niet alleen worden gezien als consumenten van de gemeenschappelijke markt maar ook als burgers met grondrechten, die onvervreemdbaar en niet verhandelbaar zijn. Met die geest van vertrouwen waren hier gisteren de verwanten van de slachtoffers van Battisti, die vier rechtschapen, hard werkende mensen onder ogen van hun familie en kinderen op bloedige wijze en zonder enige reden heeft omgebracht.</p>
      <p sl="it">Mijnheer de commissaris, vanuit ons hart en gesterkt door het recht, vertrouwen wij erop dat eenieder zijn rol speelt, en in deze laatste seconden vraag ik mijn collega’s een minuut stilte in acht te nemen ter nagedachtenis aan de slachtoffers.</p>
    </intervention>
    <intervention id="4-345-000" speaker_id="96864" name="David Maria SASSOLI" is_mep="True" mode="spoken" nationality="Italy" birth_date="30-05-1956" birth_place="Firenze" m_state="IT">
      <p sl="it">auteur. − Mijnheer de Voorzitter, dames en heren, vandaag zijn wij hier bijeen om erop te wijzen dat het Europees Parlement en de democratische instellingen slachtoffers van terrorisme moeten beschermen en bij moeten staan, en het gevoel van rechtvaardigheid van de publieke opinie in Europa inhoud moeten geven.</p>
      <p sl="it">In de door ons ingediende resolutie, waarover wij zo meteen gaan stemmen, wijzen wij erop dat de betrekkingen tussen Brazilië en de Europese Unie gebaseerd zijn op wederzijdse erkenning en op eerbiediging van de rechtsstaat en de grondrechten. Er zijn dus geen twistpunten in de vriendschappelijke betrekkingen met Brazilië.</p>
      <p sl="it">Ik wil erop wijzen dat Cesare Battisti in Italië is veroordeeld voor vier moorden. Hoewel hij voortvluchtig is, heeft hij in de processen de juridische garanties gehad, waarin hij steeds werd verdedigd door zijn advocaat. De Italiaanse justitie heeft haar werk gedaan, alle niveaus van het proces zijn afgerond en Cesare Battisti is uiteindelijk tweemaal tot levenslang veroordeeld.</p>
      <p sl="it">Mijnheer de Voorzitter, commissarissen, zelfs Frankrijk, waar Battisti naar was gevlucht, besloot al in 2004 het uitleveringsverzoek van Italië in te willigen, daar het zijn misdaden en de uitgesproken vonnissen erkende en daar Cesare Battisti een misdadiger is die moet worden toevertrouwd aan justitie. Het tegenstrijdige gedrag van Brazilië is moeilijk te begrijpen, niet in het minst omdat de Braziliaanse autoriteiten hem niet officieel hebben erkend als politieke vluchteling, op grond waarvan het uitleveringsverdrag tussen Italië en Brazilië zou kunnen worden opgeschort.</p>
      <p sl="it">Daarom is de beslissing van het Hof voor de nabestaanden van de slachtoffers en voor het publiek onbegrijpelijk. Mijnheer de Voorzitter, wij vertegenwoordigen het Europa van de rechten, van rechten voor allen, en zo hebben de nabestaanden van de slachtoffers er recht op dat de plegers van zulke zware misdaden in hun land een gevangenisstraf uitzitten.</p>
    </intervention>
    <intervention id="4-346-000" speaker_id="28372" name="Ryszard CZARNECKI" is_mep="True" mode="spoken" nationality="Poland" birth_date="25-01-1963" birth_place="Londyn " m_state="PL">
      <p sl="pl">auteur . – Mijnheer de Voorzitter, ik ben geen Italiaan, ik ben geen Braziliaan, ik ben burger van een lidstaat van de Europese Unie. Ik wil niet dat de EU haar gevoel voor proportie verliest en misdadigers dezelfde rechten verleent als slachtoffers van misdrijven of hun families. Dat is onacceptabel. Het gaat hierbij om bepaalde fundamentele, menselijke normen en niet om Europese normen. Als persoon die niet speciaal emotioneel betrokken is en die de situatie waarschijnlijk koel en objectief kan beoordelen, stel ik vast dat het evenwicht hier enigszins verloren is gegaan. Aan onze belastingbetalers, onze kiezers, is dit niet uit te leggen. Ik vind het besluit van het Braziliaanse Hooggerechtshof onbegrijpelijk en iedereen die zich erin verdiept zal tot dezelfde conclusie komen.</p>
    </intervention>
    <intervention id="4-347-000" speaker_id="4393" name="Mario MAURO" is_mep="True" mode="spoken" nationality="Italy" birth_date="24-07-1961" birth_place="S. Giovanni Rotondo" p_group="Group of the European People's Party (Christian Democrats)" m_state="IT">
      <p sl="it">namens de PPE-Fractie. – Mijnheer de Voorzitter, mijnheer de commissaris, dames en heren, mijnheer Romeva i Rueda, gisteren hebben tijdens een aangrijpende persconferentie in ons Parlement de nabestaanden van de slachtoffers van de brute moorden van Cesare Battisti op een waardige en evenwichtige wijze de kernvraag van dit drama opnieuw aan de orde gesteld.</p>
      <p sl="it">Er moet recht worden gedaan: geen wraak, maar gerechtigheid. En om gerechtigheid te krijgen moet Cesare Battisti worden uitgeleverd, en om zijn uitlevering te bewerkstelligen hopen wij dat het Europees Parlement door middel van deze resolutie zijn gezaghebbende en geloofwaardige stem zal gebruiken om deze indringende oproep te doen: geen wraak, maar gerechtigheid.</p>
      <p sl="it">De Europese Unie is een politiek project waarin wij onze waarden en idealen hebben samengebracht om definitief een einde te maken aan de wreedheid van de ideologieën, van de totalitaire ideologieën, van het misbruik van geweld en het onmetelijke kwaad van het terrorisme. Om ervoor te zorgen dat dit project werkelijkheid wordt, eisen wij vandaag opnieuw met aandrang: geen wraak, maar gerechtigheid.</p>
    </intervention>
    <intervention id="4-348-000" speaker_id="36396" name="Gianluca SUSTA" is_mep="True" mode="spoken" nationality="Italy" birth_date="10-04-1956" birth_place="Biella" p_group="Group of the Progressive Alliance of Socialists and Democrats in the European Parliament - Vice" m_state="IT">
      <p sl="it">namens de S&amp;D-Fractie. – Mijnheer de Voorzitter, mijnheer de commissaris, dames en heren, het gebeurt maar al te vaak dat intellectuelen of hogere instellingen van sommige landen het fenomeen van terrorisme in Italië weigeren te begrijpen en twijfels uiten over de betrouwbaarheid van ons gerechtelijk stelsel.</p>
      <p sl="it">Aangezien dat de juridische grond is van de weigering om Battisti uit te leveren, kunnen we deze enkel van de hand wijzen. Battisti, een figuur met een dubieus verleden, komt uit een tijd waarin duizenden, vaak eenzame en wanhopige jongeren de gewapende strijd kozen als instrument voor politieke strijd en uiteindelijk het dwaze, vervreemdende ideaalbeeld waarin zij geloofden lieten uitmonden in misdaden. Andere landen hebben soortgelijke tragediën meegemaakt, maar tot op heden heeft geen enkele van hen de hoofddaders de kans gegeven om tot inkeer te komen, zoals Italië heeft gedaan, dat juist in de strijd tegen terrorisme het gevoel van nationale eenheid heeft versterkt.</p>
      <p sl="it">Luisterend naar de oproep van de nabestaanden van de slachtoffers, eisen wij dus dat Battisti wordt overgeleverd aan de Italiaanse justitie, die net zoals voorheen in honderden gevallen van ex-terroristen die nu weer deelnemen aan de maatschappij, zal laten zien dat het bestraffen van misdadigers hun gedrag kan verbeteren, zoals de Italiaanse geleerde Beccaria de westerse rechtscultuur heeft bijgebracht, en niet alleen bestaat uit intimidatie en verloedering zoals de Braziliaanse autoriteiten vrezen.</p>
    </intervention>
    <intervention id="4-349-000" speaker_id="4466" name="Ilda FIGUEIREDO" is_mep="True" mode="spoken" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">namens de GUE/NGL franctie . Het betreft hier een onderwerp dat niet erg dringend is. Er is echter geen gebrek aan echte dringende onderwerpen, zoals de opsluiting van en moord op vakbondsleiders in Colombia, de onderdrukking en moord in Honduras, of de tragische situatie in de door Israel bezette gebieden in Palestina.</p>
      <p sl="pt">Het betuigen van ons medeleven aan de Brazilianen die zijn getroffen door de storm die laatst over Rio de Janeiro, met name over Nova Friburgo, Petropolis en Teresopolis, raasde en waarbij 700 mensen om het leven kwamen, meer dan 13 000 mensen dakloos werden en grote schade werd aangericht, zou pas een echt dringend onderwerp zijn.</p>
      <p sl="pt">Het is spijtig dat het Europees Parlement niet op dit drama gereageerd heeft, noch de Europese Commissie gevraagd heeft om haar medeleven te betuigen aan de Braziliaanse president en aan te geven dat we bereid zijn om de noodzakelijke hulp te verlenen. Daarom feliciteren wij vanaf deze plek de nieuwe Braziliaanse president, Dilma Roussef, met haar verkiezingsoverwinning. Wij betuigen ons medeleven en spijt voor de tragische gevolgen van de storm aan de leden van het Braziliaanse congres, de families die door de storm zijn getroffen en aan alle Brazilianen.</p>
      <p sl="pt">Met betrekking tot de voorgestelde resolutie dringen wij erop aan om de besluiten van de bevoegde autoriteiten in Brazilië, waar Cesare Battisti word vastgehouden, te eerbiedigen. En zonder druk vanuit het Parlement te wachten tot de bevoegde Braziliaanse autoriteiten hun besluiten hebben genomen. Daarom stel ik voor het voorstel te verwerpen om een betreurenswaardige beslissing te voorkomen.</p>
      <a text="(Spreekster verklaart zich bereid om een ´blauwe kaart´ - vraag krachtens artikel 149, lid 8, van het Reglement te beantwoorden)"/>
    </intervention>
    <intervention id="4-350-000" speaker_id="997" name="Francesco Enrico SPERONI" is_mep="True" mode="spoken" nationality="Italy" birth_date="04-10-1946" birth_place="Busto Arsizio" p_group="Europe of freedom and democracy Group - Co" m_state="IT">
      <p sl="it">Mijnheer de Voorzitter, dames en heren, ik wil graag reageren op degene die zei dat er talloze andere dringende zaken zijn, enzovoort. We moeten ons bewust zijn van het eenvoudige feit dat het hier – in tegenstelling tot vele andere situaties, die uiteraard ook onze aandacht verdienen – gaat om een urgente zaak waarbij niet alleen een land buiten de EU, maar ook een lidstaat van de EU is betrokken, en we hebben het hier ook over burgers die zijn vermoord of verminkt, Europese burgers wel te verstaan.</p>
    </intervention>
    <intervention id="4-351-000" speaker_id="4466" name="Ilda FIGUEIREDO" is_mep="True" mode="spoken" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">Ik heb eerder al aangegeven en herhaal nu dat dit geen dringend onderwerp is. We weten dat de bevoegde Braziliaanse autoriteiten met deze zaak bezig zijn en dat de Italiaanse burger in Brazilië wordt vastgehouden. Daarom willen we aangeven dat dit Parlement geen druk moet uitoefenen op de bevoegde Braziliaanse autoriteiten. We moeten wachten op de besluiten die zij uiteindelijk zullen nemen. We hebben een hele reeks onderwerpen hier die wel dringend zijn, zoals het betuigen van ons medeleven aan de Braziliaanse slachtoffers van de storm waardoor 700 mensen zijn overleden.</p>
    </intervention>
    <intervention id="4-352-000" speaker_id="1941" name="Roberta ANGELILLI" is_mep="True" mode="spoken" nationality="Italy" birth_date="01-02-1965" birth_place="Roma" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, ik heb een eenvoudige vraag aan mevrouw Figueiredo: denkt u niet dat dertig jaar – want zo veel jaren zijn er inmiddels verstreken sinds die mensen zijn vermoord – niet genoeg is om dringend te eisen dat er nu eindelijk gerechtigheid komt?</p>
    </intervention>
    <intervention id="4-353-000" speaker_id="4466" name="Ilda FIGUEIREDO" is_mep="True" mode="spoken" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">Zoals we eerder al gezegd hebben en nu herhalen, gaat het hier om de manier waarop we dit onderwerp bespreken. We bespreken dit op een moment waarop we dringende onderwerpen zouden moeten bespreken. Zelfs afgaande op de verklaring van mevrouw Angelilli is het duidelijk dat dit op een ander moment besproken had kunnen worden. Het kan nog steeds op een ander moment besproken worden, maar niet nu. Medeleven betuigen aan de 700 overleden mensen in Brazilië naar aanleiding van de storm van de afgelopen dagen was wel urgent.</p>
    </intervention>
    <intervention id="4-354-000" speaker_id="96994" name="Fiorello PROVERA" is_mep="True" mode="spoken" nationality="Italy" birth_date="31-03-1946" birth_place="Vigevano" p_group="Europe of freedom and democracy Group" m_state="IT">
      <p sl="it">namens de EFD-Fractie. – Mijnheer de Voorzitter, dames en heren, Cesare Battisti is geen romantische held zoals sommigen hem hebben afgeschilderd, maar een brute moordenaar, in het verleden bestraft voor roofovervallen, en veroordeeld voor het vermoorden van vier personen met een nekschot.</p>
      <p sl="it">Hij heeft onterecht geprofiteerd van de Mitterrand-doctrine inzake politiek asiel en werd beschermd en geïdealiseerd door enkele linkse Franse intellectuelen. Nadat hij naar Brazilië vluchtte om aan repatriëring en gevangenschap te ontkomen, is Battisti gered door president Lula via een verkeerd besluit, dat waarschijnlijk is genomen om politieke redenen en zonder rekening te houden met het leed van de slachtoffers en hun familieleden.</p>
      <p sl="it">Met de oproep van ons Parlement aan de Braziliaanse autoriteiten en aan de Commissie eisen wij niet alleen dat de rechtsregels en de bilaterale overeenkomsten in acht worden genomen, maar hameren wij ook op het beginsel dat geen enkele ideologische motivering een moord kan rechtvaardigen. Geen enkel land mag hem dus straffeloosheid toekennen.</p>
      <p sl="it">Laten we nooit vergeten dat het geven van morele genoegdoening aan de slachtoffers door de dader zijn straf te laten uitzitten een ethische waarde is. En die waarde vormt de basis van het sociaal contract dat elke gemeenschap die beschaafd is of zichzelf zo beschouwt, ondersteunt.</p>
    </intervention>
    <intervention id="4-355-000" speaker_id="96818" name="Salvatore IACOLINO" is_mep="True" mode="spoken" nationality="Italy" birth_date="18-11-1963" birth_place="Favara" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, mijnheer de commissairs, dames en heren, na 31 jaar is het bloed dat Battisti en zijn bende hebben vergoten met de barbaarse moorden nog niet vergeten.</p>
      <p sl="it">Het leed van de nabestaanden, die wij gisteren tijdens de persconferentie in Straatsburg hebben aangehoord, getuigt daarvan. Uitgerekend onze collega, de heer Mastella, destijds minister van Justitie van Italië, heeft via institutionele activiteiten intensieve inspanningen ondernomen om recht te doen gelden in de zaak Battisti.</p>
      <p sl="it">Het Europees Parlement eist vandaag, samen met de nabestaanden van de slachtoffers, de Italiaanse burgers en heel Italië, door middel van een gezamenlijke resolutie die blijk geeft van buitengewone eendracht, van een ander land – een bondgenoot van Europa en een bondgenoot van Italië – met aandrang de onmiddellijke uitlevering van Battisti, een misdadiger, een terrorist die is veroordeeld met kracht van gewijsde, om deze moeizame en pijnlijke situatie die al jaren voortsleept nu eindelijk af te sluiten.</p>
    </intervention>
    <intervention id="4-356-000" speaker_id="96810" name="Carlo FIDANZA" is_mep="True" mode="spoken" nationality="Italy" birth_date="21-09-1976" birth_place="San Benedetto del Tronto" m_state="IT">
      <p sl="it">Mijnheer de Voorzitter, dames en heren, “Van zichzelf was hij een crimineel van beperkt kaliber, een onderwereldfiguur van weinig betekenis, maar met een flinke dosis intelligentie. Hij dacht via mij zelfs politicus te kunnen worden. Degenen die psychisch en lichamelijk met het meeste geweld door hem en zijn groep zijn getroffen, hebben nooit om wraak gevraagd, maar – heel beschaafd – om de waarheid en gerechtigheid, zoals ook nu. Dat vragen ze niet omdat hij is veroordeeld tot levenslang, maar omdat vonnis is gewezen, en omdat de straf die volgens de regels van onze rechtsstelsel is opgelegd moet worden opgevolgd en uitgevoerd.” Zo worden Cesare Battisti, zijn misdaden en de nabestaanden van de slachtoffers omschreven door Arrigo Cavallina, degene die Battisti aanwierf toen hij voor roof gevangenzat.</p>
      <p sl="it">En dat is de ware kern van het hele verhaal: een gewone crimineel die zich ontwikkelde tot terrorist, tot levenslang werd veroordeeld voor het uitvoeren van of opdracht geven tot vier moorden op weerloze personen, vervolgens eerst asiel kreeg in Mexico, daarna in Frankrijk en nu in Brazilië, die wordt beschermd door een netwerk van internationale steun alsof het een revolutionaire held was in plaats van een koelbloedige moordenaar.</p>
      <p sl="it">Om die redenen is de uitlevering van Battisti aan Italië niet de zoveelste poging tot vermeende politieke vervolging, zoals een paar salonintellectuelen ons nog proberen wijs te maken, maar een legitieme eis van een lidstaat – zelfs een oprichtende lidstaat – van de Europese Unie dat de internationale verdragen en zijn eigen rechterlijke organisatie worden nageleefd.</p>
      <a text="(Applaus)"/>
    </intervention>
    <intervention id="4-357-000" speaker_id="4521" name="Charles TANNOCK" is_mep="True" mode="spoken" nationality="United Kingdom" birth_date="25-09-1957" birth_place="Aldershot" p_group="European Conservatives and Reformists Group" m_state="GB">
      <p sl="en">Mijnheer de Voorzitter, ik kan het helaas niet eens zijn met uw beslissing om in het kader van de 'catch-the-eye'-procedure mensen aan het woord te laten die niet het woord gekregen hebben tijdens het debat over Pakistan. Dit is een debat over een heel ander onderwerp. Vooralsnog was het een debat tussen Portugeestaligen en Italiaanstaligen. Dat is heel mooi, maar misschien willen andere landen hier ook iets over zeggen, en andere delegaties van andere fracties misschien ook wel.</p>
    </intervention>
    <intervention id="4-358-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Ik onderken absoluut dat dit een totaal ander debat is, maar wij hebben twee minuten hiervoor die ik vrijelijk zal gebruiken om twee afgevaardigden het woord te geven. Wat zou u hebben gedaan als u in mijn schoenen stond? Ik wil iedereen die bij het vorige punt niet heeft gesproken een eerlijke kans geven ditmaal wel het woord te voeren. Dat geldt voor alle afgevaardigden van welke fractie dan ook. Het is inderdaad zo dat vooral onze Italiaanse collega's het woord hebben gevoerd. Ik zal daar rekening mee houden en hoofdzakelijk niet-Italiaanse leden uitkiezen.</p>
    </intervention>
    <intervention id="4-359-000" speaker_id="4260" name="Eija-Riitta KORHOLA" is_mep="True" mode="spoken" nationality="Finland" birth_date="15-06-1959" birth_place="Lahti" p_group="Group of the European People's Party (Christian Democrats)" m_state="FI">
      <p sl="fi">Mijnheer de Voorzitter, in zekere zin begrijp ik de frustratie van enkele van mijn collega’s over de urgentie van een resolutie betreffende Cesare Battisti.</p>
      <p sl="fi">Eind december, nadat president Lula da Silva het besluit had genomen Battisti niet uit te wijzen, verklaarde premier Berlusconi dat hij zijn ambassadeur in Brazilië zou terugroepen en de strijd zou voortzetten om Battisti naar Italië te krijgen. Dit maakt zonder twijfel deel uit van dezelfde strijd.</p>
      <p sl="fi">Dit vermindert echter niet de ernst van Battisti’s misdaden. Hij verbergt zich al dertig jaar voor de Italiaanse rechterlijke macht en is op die manier een levenslange straf voor moord ontlopen. De betrekkingen tussen de Europese Unie en Brazilië zijn gebaseerd op vertrouwen, zolang de democratie, de rechtsstaat en de mensenrechten worden gerespecteerd. Het verheffen van een misdadiger tot politiek gevangene mogen wij niet accepteren.</p>
    </intervention>
    <intervention id="4-360-000" speaker_id="33997" name="Corina CREȚU" is_mep="True" mode="spoken" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">Ik ben van mening dat respect voor de onafhankelijkheid van de rechterlijke macht – een fundamentele norm in zowel de Europese Unie als Brazilië – voorrang moet krijgen boven alle andere overwegingen. Ik ben sterk van mening dat de zeer goede betrekkingen tussen beide partijen op economisch en politiek niveau versterkt zullen worden door een even goede samenwerking in justitiële zaken, zodat Cesare Battisti, die veroordeeld is voor vier moorden en andere misdaden, zijn straf uitzit op grond van de op hem van toepassing zijnde wetgeving.</p>
      <p sl="ro">Brazilië en Italië hebben een bilateraal uitleveringsverdrag. Daarom moeten we Brazilië oproepen om dit verdrag te respecteren. Aangezien de controverse een politiek aspect op hoog niveau heeft, ben ik van mening dat op dit niveau de dialoog moet worden aangegaan met het nieuwe Braziliaanse staatshoofd.</p>
    </intervention>
    <intervention id="4-361-000" speaker_id="96858" name="Marie-Christine VERGIAT" is_mep="True" mode="spoken" nationality="France" birth_date="23-09-1956" birth_place="Roanne" p_group="Confederal Group of the European United Left - Nordic Green Left" m_state="FR">
      <p sl="fr">Mijnheer de Voorzitter, dames en heren, ik ben enigszins verbaasd over het aantal afgevaardigden dat hier in deze zaal aanwezig is op een donderdagmiddag. Ikzelf ben hier elke donderdagmiddag en ik vind de plotselinge belangstelling voor gevallen van schending van de mensenrechten vrij uitzonderlijk.</p>
      <p sl="fr">Ik zou er blij mee geweest zijn, ware het niet dat, naar ik vaststel, de aanwezigen merendeels Italiaanse afgevaardigden zijn die over het algemeen niet zo veel belangstelling hebben voor de mensenrechten en die overigens vaak de eersten zijn om …</p>
      <a text="(Protest)"/>
      <p sl="fr">Wilt u dat nog een keer zeggen, beste collega? Doet u dat dan alstublieft in de microfoon, dan zal ik u antwoord geven. Zoiets noemen ze een persoonlijke beschuldiging. U bent Italiaan, ik ben Française, ik respecteer u als Italiaan. Iedereen kan toch zien dat er een meerderheid van Italiaanse afgevaardigden aanwezig is, wat op zijn zachtst gezegd ongebruikelijk is op een donderdagmiddag. Ikzelf ben hier elke donderdagmiddag, mijnheer! Elke donderdagmiddag woon ik het debat bij!</p>
      <a text="(Interrupties)"/>
      <p sl="fr">Wilt u mij laten uitpraten? Ik heb niet de gewoonte om mijn collega's in de rede te vallen, en ik wens zelf ook niet in de rede gevallen te worden! Mijnheer de Voorzitter, mag ik alstublieft mijn spreektijd gebruiken?</p>
      <a text="(Spreekster wordt door de Voorzitter verzocht haar betoog voort te zetten)"/>
      <p sl="fr">Ik stel ook vast dat de Italiaanse afgevaardigden in de regel de eersten zijn om respect voor hun democratie en geen bemoeienis met hun Italiaanse zaken te eisen. Dat is een feit. U kunt de debatten van het Europees Parlement erop naslaan. Het gaat er hier niet om of Cesare Battisti schuldig is of niet. Ik weet – en ik richt mij nu tot u – dat de ´loden jaren´ voor Italianen een moeilijk te verwerken periode zijn. Ik weet dat heel goed. Ik weet dat er veel slachtoffers zijn gevallen. Maar ik weet ook dat niet alle aanslagplegers in Italië berecht zijn. Ik herhaal: niet alle aanslagplegers zijn in Italië berecht!</p>
      <a text="(Interrupties)"/>
      <p sl="fr">Kunt u mij laten uitpraten zonder me in de rede te vallen? Je zou haast denken dat we in een nationaal parlement zitten! Zo gaat dat niet in het Europees Parlement! Mijnheer de Voorzitter, is het mogelijk dat ik het woord voer zonder te worden onderbroken?</p>
      <a text="(Spreekster wordt door de Voorzitter verzocht af te ronden)"/>
      <p sl="fr">Ik denk dat de donderdagmiddag niet bestemd is om ons te bemoeien met de betrekkingen tussen Italië en Brazilië. We zijn hier om erop toe te zien dat het recht op rechtvaardigheid wordt gerespecteerd, maar laten we het Hooggerechtshof van Brazilië de tijd geven om tot een uitspraak te komen. De zaak ligt nu bij de Braziliaanse justitie, het Hooggerechtshof heeft nog geen uitspraak gedaan, deze zaak valt niet onder …</p>
      <a text="(Spreekster wordt door de Voorzitter onderbroken)"/>
      <a text="(Spreekster verklaart zich bereid een ´blauwe kaart´-vraag krachtens artikel 149, lid 8 van het Reglement te beantwoorden)"/>
      <p sl="fr">Mijnheer de Voorzitter, ik heb de gewoonte mijn collega's te respecteren en ben bereid de vraag te beantwoorden. Ik zou het prettig vinden als zij mij met eenzelfde tolerantie tegemoet traden.</p>
    </intervention>
    <intervention id="4-363-000" speaker_id="1941" name="Roberta ANGELILLI" is_mep="True" mode="spoken" nationality="Italy" birth_date="01-02-1965" birth_place="Roma" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, mevrouw Vergiat, als u respect hebt voor uw collega’s, mag u absoluut niet zeggen dat uw Italiaanse collega’s zich niet interesseren voor de mensenrechten.</p>
      <p sl="it">Ik zit hier al zestien jaar, u kunt mijn parlementaire werkzaamheden erop naslaan, en ik verdien het zeker niet om door u de les te worden gelezen over de mensenrechten.</p>
      <p sl="it">Ik en mijn collega’s willen u vragen of u zich er niet voor schaamt om ruzie te maken over deze vier personen.</p>
      <p sl="it">Weet u wat voor werk deze mensen deden? Zij waren personen van zeer eenvoudige aard. Een van hen was bewaker, een ander was slager, de derde was verkoper en de vierde was veiligheidsagent.</p>
      <p sl="it">Gisteren zeiden de kinderen van deze mensen, die tussen de tien en vijftien jaar oud waren, ons dat zij elke dag in hun leven terugdenken aan hun ouders die in een bloedbad om het leven kwamen. Vindt u het terecht om daarover ruzie te maken?</p>
    </intervention>
    <intervention id="4-364-000" speaker_id="96858" name="Marie-Christine VERGIAT" is_mep="True" mode="spoken" nationality="France" birth_date="23-09-1956" birth_place="Roanne" p_group="Confederal Group of the European United Left - Nordic Green Left" m_state="FR">
      <p sl="fr">auteur . − Mijnheer de Voorzitter, deze vraag komt op mij over als een persoonlijke beschuldiging. Nee, ik schaam mij niet, mevrouw Angelilli, want ik heb mijn best gedaan om te zeggen ik de ´loden jaren´ beschouw als een moeilijke periode voor Italië. Ik beschouw de ´loden jaren´ als een moeilijke periode voor Italië! Ik weet hoeveel slachtoffers er zijn gevallen in Italië. Ik heb me persoonlijk in die periode verdiept.</p>
      <p sl="fr">Dus: nee, ik schaam mij niet, ik uit geen twijfels over de slachtoffers, ik uit twijfels over de manier waarop de Italiaanse afgevaardigden de vergadering van donderdagmiddag over gevallen van schending van de mensenrechten gebruiken voor een debat over een kwestie die louter een zaak tussen Italië en Brazilië is. Ik denk dat de Europese Unie – en ik hoop dat dat ook het antwoord van de commissaris zal zijn – zich niet moet mengen in kwesties tussen Italië en Brazilië; dat is haar rol niet. Deze vergaderingen zijn bestemd voor mensenrechten, waarover ik u, mevrouw Angelilli, overigens helemaal niet de les heb gelezen!</p>
    </intervention>
    <intervention id="4-365-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Ik accepteer geen 'blauwe kaart'-vragen meer. We hebben de argumenten en tegenargumenten gehoord. Ik geef het woord nu aan de volgende spreker.</p>
    </intervention>
    <intervention id="4-366-000" speaker_id="4393" name="Mario MAURO" is_mep="True" mode="spoken" nationality="Italy" birth_date="24-07-1961" birth_place="S. Giovanni Rotondo" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, ik heb een motie van orde die gebaseerd is op het artikel van het Reglement dat betrekking heeft op de regeling van de werkzaamheden. Ik wijs u erop dat dit punt op de agenda is geplaatst omdat in de Conferentie van voorzitters daartoe is besloten en dit besluit met een stemming in de plenaire vergadering van afgelopen maandag is bekrachtigd.</p>
      <p sl="it">Dit punt staat niet op de agenda omdat de Italiaanse afgevaardigden dat willen, maar omdat daartoe een formeel besluit is genomen, eerst door de Conferentie van voorzitters, en daarna door het hele Parlement.</p>
      <a text="(Applaus)"/>
    </intervention>
    <intervention id="4-367-000" speaker_id="97196" name="Oreste ROSSI" is_mep="True" mode="spoken" nationality="Italy" birth_date="24-03-1964" birth_place="Alessandria" p_group="Europe of freedom and democracy Group" m_state="IT">
      <p sl="it">Mijnheer de Voorzitter, dames en heren, de Europese Unie moet zich garant stellen voor de inachtneming van het door Brazilië en Italië ondertekende verdrag, dat de voorwaarden en modaliteiten van de samenwerking op het gebied van uitlevering regelt.</p>
      <p sl="it">Het Braziliaanse Hooggerechtshof heeft goedkeuring verleend voor de uitlevering van Cesara Battisti, die schuldig is verklaard in liefst zeven processen en bij verstek tot viermaal levenslange gevangenisstraf voor vier moorden is veroordeeld met definitieve vonnissen van de Italiaanse gerechtelijke instanties. De toenmalige president van Brazilië heeft tot ons ongeloof besloten de uitlevering van deze misdadiger aan Italië te weigeren. Een groep linkse Braziliaanse parlementariërs heeft uit grote minachting voor ons land een bezoek gebracht aan Battisti in de gevangenis, en heeft zich ook nog eens met hem laten fotograferen terwijl ze feest vierden.</p>
      <p sl="it">De Europese Unie, die uitstekende economische en handelsbetrekkingen heeft met Brazilië, moet interveniëren en ervoor zorgen dat de regels in acht worden genomen en dat de families van de slachtoffers gerechtigheid krijgen. Gisteren hebben de nabestaanden van de slachtoffers leden van het Europees Parlement in Straatsburg ontmoet, die voor één keer ongeacht hun politieke achtergrond allen eensgezind waren.</p>
    </intervention>
    <intervention id="4-368-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie . − Mijnheer de Voorzitter, de Commissie is volledig op de hoogte van het recente besluit van de aftredende Braziliaanse president om uitwijzing van de heer Battisti te weigeren, een Italiaans staatsburger die door de Italiaanse rechtbank bij verstek is veroordeeld tot levenslange gevangenisstraf plus nog een aantal andere gevangenisstraffen.</p>
      <p sl="en">Ik heb zojuist van uw standpunten in deze specifieke zaak kennis genomen en ik deel uw medeleven met de slachtoffers en hun familie. De Commissie is desalniettemin van mening dat er geen reden is om zich in deze kwestie te mengen. De Europese Unie heeft geen uitleveringsverdrag met Brazilië, en al had zij dat al, dan nog zou zij niet bevoegd zijn geweest om in te grijpen in individuele uitleveringszaken. Besluiten ten aanzien van uitlevering tussen EU-lidstaten of tussen EU-lidstaten en derde landen vallen volledig onder de bevoegdheid van de rechterlijke macht.</p>
      <p sl="en">De betrekkingen tussen Italië en Brazilië op het vlak van gezamenlijke misdaadbestrijding vallen onder een bilateraal uitleveringsverdrag uit 1989. De Braziliaanse autoriteiten hebben gebruik gemaakt van de hen bij wet gegeven beoordelingsbevoegdheid om de uitlevering van de heer Battisti te weigeren.</p>
      <p sl="en">Ik zou nog graag ondubbelzinnig willen opmerken dat ik, als het om uitleveringen gaat, er geen enkele twijfel over heb dat de Italiaanse justitie voldoet aan de van Europese lidstaten verwachten hoge standaarden.</p>
    </intervention>
    <intervention id="4-369-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Het debat is gesloten.</p>
      <p sl="nl">De stemming vindt dadelijk plaats.</p>
      <p sl="nl">Schriftelijke verklaringen (artikel 149)</p>
    </intervention>
    <intervention id="4-370-000" speaker_id="28306" name="Ana GOMES" is_mep="True" mode="written" nationality="Portugal" birth_date="09-02-1954" birth_place="Lisboa" p_group="Group of the Progressive Alliance of Socialists and Democrats in the European Parliament" m_state="PT">
      <p sl="pt">Ik ben tegen het initiatief tot indiening van deze resolutie, omdat ik van mening ben dat de uitlevering van Cesare Battisti niet besproken dient te worden tijdens een debat in dit Parlement in het kader van de ´Debatten over gevallen van schending van de mensenrechten, de democratie en de rechtsstaat´, omdat het hier eenvoudigweg niet gaat om een schending van de mensenrechten, de democratie en de rechtsstaat en er evenmin sprake is van een dringende aangelegenheid. Het betreft hier een juridisch en politiek geschil tussen Brazilië en Italië waarin een besluit van het Braziliaanse Hooggerechtshof hangende is. Het Parlement zou nu twee andere boodschappen moeten doen uitgaan naar Brazilië: een boodschap van medeleven vanwege de ramp waarbij 700 mensen om het leven kwamen, en een boodschap van blijdschap wegens de democratische verkiezing van president Dilma Rousseff. Brazilië is zonder meer een democratisch land dat in de afgelopen tien jaar belangrijke vooruitgang heeft geboekt op politiek, civiel, sociaal, economische en cultureel gebied en het land is een model in de strijd tegen armoede en honger dankzij de overheidsprogramma’s Fome Zero voor hongerbestrijding en Bolsa Família voor gezinsbijslag.</p>
    </intervention>
    <intervention id="4-371-000" speaker_id="96824" name="Monica MACOVEI" is_mep="True" mode="written" nationality="Romania" birth_date="04-02-1959" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="en">De rechtsstaat dient te worden geëerbiedigd. De geloofwaardigheid van publieke instellingen hangt er vanaf. De Braziliaanse president Lula had toestemming gekregen van het Braziliaanse Hooggerechtshof om Cesare Battisti, een voor vier moorden en andere misdaden veroordeelde Italiaanse burger, naar Italië uit te wijzen. Op 31 december 2009, de laatste dag van zijn ambtstermijn, weigerde president Lula echter om dit daadwerkelijk te doen. Ik ga ervan uit dat de Braziliaanse autoriteiten te allen tijde een apolitiek en onbevooroordeeld eindbesluit nemen, een besluit dat de rechtsstaat eerbiedigt. De rechtsstaat is van fundamenteel belang voor de betrekkingen tussen Brazilië en de EU. Onze Verdragen zijn gegrondvest op de beginselen van mensenrechten en billijkheid. Ik heb er het volste vertrouwen in dat ook de andere zijde deze hoog in het vaandel heeft staan.</p>
    </intervention>
  </section>
  <section id="creitem20" title="11.3. Iran, met name de zaak Nasrin Sotoudeh">
    <intervention id="4-373-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Aan de orde is het debat over zeven ontwerpresoluties over Iran, met name de zaak Nasrin Sotoudeh .</p>
    </intervention>
    <intervention id="4-374-000" speaker_id="4507" name="Bas BELDER" is_mep="True" mode="spoken" nationality="Netherlands" birth_date="25-10-1946" birth_place="Ridderkerk" p_group="European Conservatives and Reformists Group" m_state="NL">
      <p sl="nl">auteur . − Mijnheer de Voorzitter, precies een week geleden publiceerde Nobelprijswinnares Shirin Ebadi in de Wall Street Journal een indringend artikel over haar vriendin, de Iraanse mensenrechtenadvocaat Nasrin Sotoudeh, die juist tot elf jaar gevangenisstraf was veroordeeld. Ebadi riep op tot grotere westerse aandacht voor de zaak Sotoudeh, voor alle moedige verdedigers van de mensenrechten op het grondgebied van de Islamitische Republiek Iran.</p>
      <p sl="nl">Het debat in dit Huis vormt mede een antwoord op het klemmende appel van Ebadi. Wij mogen en willen Nasrin Sotoudeh niet vergeten, noch haar medestrijders voor de grondrechten in Iran. Dat zal ook blijken, mijnheer de Voorzitter, collega's, uit het verslag dat ik namens de Commissie buitenlandse zaken in maart aan de plenaire vergadering hoop voor te leggen, waarvoor ik op uw aller stem reken. Eén krachtige eensgezinde Europese stem voor de vrijheden van het Iraanse volk.</p>
    </intervention>
    <intervention id="4-375-000" speaker_id="96945" name="Marietje SCHAAKE" is_mep="True" mode="spoken" nationality="Netherlands" birth_date="28-10-1978" birth_place="Leiden" p_group="Group of the Alliance of Liberals and Democrats for Europe" m_state="NL">
      <p sl="en">auteur . − Mijnheer de Voorzitter, weer eens moeten we ons hier over de mensenrechten in Iran buigen, ditmaal naar aanleiding van de veroordeling van Nasrin Sotoudeh tot 11 jaar cel. Ook mag ze haar werk als advocate niet meer uitoefenen, maar laten we het recht recht doen.</p>
      <p sl="en">De rechtsstaat wordt niet meer in acht genomen, of bestaat eigenlijk niet meer in Iran en de rechterlijke macht is verregaand gepolitiseerd. Verdediging van de mensenrechten wordt nu gelijk gesteld aan een aanval op de nationale veiligheid. Nasrin Sotoudeh, advocate en moeder van twee kinderen, wordt ervan beschuldigd tegen de nationale veiligheid te hebben gehandeld. Zij verdedigde ondermeer Zahra Bahrami, een Iraans-Nederlands staatsburger wier doodvonnis voltrokken werd voordat Nederlandse diplomaten de kans kregen haar te spreken; dit alles na een uiterst twijfelachtig proces.</p>
      <p sl="en">Hoe sterk Nasrin Sotoudeh ook is en was, het feit dat zij voor het gerecht is gesleept, laat zien hoe zwak het regime eigenlijk is. Dit regime onderdrukt zijn burgers in plaats van dat het voor hun welzijn zorgt. Later deze maand zal de hoge vertegenwoordiger mevrouw Ashton in Istanboel zijn om te proberen het Iraakse regime ertoe te bewegen samen te werken met de internationale gemeenschap ten aanzien van de nucleaire kwestie. Economische sancties hebben hetzelfde doel. Ik heb er echter ernstige twijfels over of sancties wel de gewenste resultaten zullen kunnen opleveren, voordat het Iraanse volk buitensporige schade berokkend wordt en het daardoor steeds afhankelijker wordt van het hardvochtige regime.</p>
      <p sl="en">Hoewel ik nogal sceptisch ben over de impact van economische sancties, heb ik vertrouwen in dat sancties tegen individuen die verantwoordelijk zijn voor de schending van de mensenrechten door bijvoorbeeld censuur, verkrachting, marteling en executies, een effectief en noodzakelijk middel vormen om een einde te maken aan de straffeloosheid en om de rechtvaardigheid waar Nasrin Sotoudeh zich hard voor maakt eer aan te doen. De mensenrechten zijn overduidelijk de achilleshiel van het Iraanse regime.</p>
      <p sl="en">Mijnheer de voorzitter, nu ik toch het woord heb, zou ik u graag dringend willen verzoeken om onze Italiaanse collega's ertoe te bewegen stil te zijn, want het is echt heel storend als zij hier in het Parlement beginnen te praten zodra hun eigen zaakjes zijn afgehandeld.</p>
    </intervention>
    <intervention id="4-376-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Collega's, u hebt het verzoek van mevrouw Schaake gehoord. Ook andere collega's hebben om stilte gevraagd. Als u privé iets te bespreken hebt, kunt u dat buiten doen.</p>
    </intervention>
    <intervention id="4-377-000" speaker_id="4546" name="Struan STEVENSON" is_mep="True" mode="spoken" nationality="United Kingdom" birth_date="04-04-1948" birth_place="Ballantrae " p_group="European Conservatives and Reformists Group" m_state="GB">
      <p sl="en">auteur . − Mijnheer de Voorzitter, ik was oorspronkelijk van plan om de Islamitische Republiek Iran hier vandaag te vergelijken met nazi-Duitsland, maar ik geloof dat ze in velerlei opzicht nog veel erger is. De mollahs hebben dit jaar al 65 personen opgehangen. Tien werden er gisteren opgehangen. Eerst kregen die mensen enorme geldboetes opgelegd, toen werden hun huizen geconfisqueerd en vervolgens werden ze genadeloos afgeranseld om tot slot naar de galg te worden gesleept. In de afgelopen vier weken zijn er liefst 87 mensen opgehangen.</p>
      <p sl="en">Ahmadinejad is een holocaustontkenner en rabiaat Jodenhater. Hij zegt Israël van de landkaart te willen vegen en is nu bezig de kernwapens te maken waarmee hij dit doen kan. Hij en Khamenei zijn de voormannen van de meedogenloze onderdrukking van het Iraanse volk. Ophanging, marteling, steniging tot de dood, amputaties en afranseling zijn gemeenplaatsen en de executie van kinderen en zelfs zwangere vrouwen routine. Van twee gevangenen in Mashhad werden deze week de handen afgehakt; twee anderen zijn ook daartoe veroordeeld en zullen het vonnis heel binnenkort moeten ondergaan.</p>
      <p sl="en">Iedereen die durft ook maar met één vinger naar dit kwaad te wijzen, wordt meteen aangepakt. Nasrin Sotoudeh is hier een schoolvoorbeeld van: een moedige mensenrechtenadvocate die een groot aantal van de onterecht door dit fascistische regime veroordeelde en geëxecuteerde onschuldige mensen heeft verdedigd. Haar schandalige veroordeling tot 11 jaar cel voor niets anders dan normaal haar werk doen is een belediging voor de mensheid. De tirannen in Teheran zijn de ware criminelen en zij zullen op een dag rekenschap moeten afleggen. Zij denken dat hun critici in het Westen deel uitmaken van een internationale samenzwering om hun regime ten val te brengen. Wel, ik kan u zeggen dat ik me direct bij een dergelijk project zou aansluiten. Het onrecht mag eenvoudigweg niet zegevieren en hoe sneller de vrijheid, democratie, menselijke waardigheid en vrouwenrechten in Iran hersteld worden, des te beter voor de hele wereld.</p>
    </intervention>
    <intervention id="4-378-000" speaker_id="96886" name="Rosario CROCETTA" is_mep="True" mode="spoken" nationality="Italy" birth_date="08-02-1951" birth_place="Gela" p_group="Group of the Progressive Alliance of Socialists and Democrats in the European Parliament" m_state="IT">
      <p sl="it">auteur. − Mijnheer de Voorzitter, dames en heren, door de onmiddellijke vrijlating te eisen van Nasrin Sotoudeh verzoeken wij de Unie en haar lidstaten meer te doen om de Iraanse burgers en de wereld te bevrijden van de nachtmerrie van een van de wreedste en meest autoritaire regimes van de geschiedenis.</p>
      <p sl="it">De Islamitische Republiek Iran bedreigt niet alleen de wereldvrede met een nucleair programma dat de terreur van een nucleaire oorlog kan veroorzaken, maar is ook het toneel van onwettige verkiezingen, massa-arrestaties van mensen die vrije verkiezingen eisen, moorden op tegenstanders, verkrachting en geweld tegen degenen die niet achter het regime staan, oneerlijke strafprocessen waarvan de uitspraak voorspelbaar is op het moment van de tenlastelegging, en ernstige discriminatie van vrouwen en homoseksuelen, terwijl er geen vrijheid van meningsuiting en van vereniging bestaat. Bijzonder schrijnend is de situatie van de Iraanse gevangenen in Kamp Ashraf, die worden gemarteld en zelfs gestenigd.</p>
      <p sl="it">Elke dag worden in Iran minstens twee personen ter dood veroordeeld, ook minderjarigen, die schuldig zijn omdat ze niet door het regime gewenst zijn. De bewijzen voor de rechtbank worden vaak gewonnen door het misdadige en kundige gebruik van wrede marteltechnieken. Deze kritiek is zeker niet tegen de islam gericht, een godsdienst die gebaseerd is op de vrede, maar tegen het Iraanse regime. De arrestatie en veroordeling van Nasrin Sotoudeh brengen een nieuwe list van de rechtbanken aan het licht, omdat het in dit geval gaat om een aanval tegen en een veroordeling van iemand die de burgers verdedigt, zodat de Iraanse burgers niet eens meer de kans krijgen om zich te verdedigen.</p>
    </intervention>
    <intervention id="4-379-000" speaker_id="96838" name="Cristian Dan PREDA" is_mep="True" mode="spoken" nationality="Romania" birth_date="26-10-1966" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="ro">auteur. – Hoewel Iran wellicht opener wordt op nucleair gebied moeten we helaas vaststellen dat op het gebied van de mensenrechten de deur van dit land duidelijk dicht is.</p>
      <p sl="ro">De zaak van Nasrin Sotoudeh is daar een goed voorbeeld van. Zij is zeer zwaar gestraft voor haar werk voor de mensenrechten: 11 jaar, een verbod om haar beroep als advocaat uit te oefenen gedurende 20 jaar en een verbod om het land te verlaten. Dit vonnis is gewezen na een schertsvertoning van een rechtszaak.</p>
      <p sl="ro">Het gaat hier niet om een geïsoleerd incident, maar om een weloverwogen strategie van het Iraanse regime om mensenrechtenactivisten systematisch het zwijgen op te leggen. Er is een hele serie harde straffen opgelegd aan advocaten die actief zijn op het gebied van mensenrechten. Wij moeten solidair zijn met deze moedige mensen die mensenrechten in woord en daad steunen, ondanks bedreigingen, marteling en gevangenisstraf.</p>
    </intervention>
    <intervention id="4-380-000" speaker_id="28409" name="Raül ROMEVA i RUEDA" is_mep="True" mode="spoken" nationality="Spain" birth_date="12-03-1971" birth_place="Madrid" p_group="Group of the Greens/European Free Alliance - Vice" m_state="ES">
      <p sl="en">auteur . − Mijnheer de Voorzitter, ik vind het triest dat we nog eens over Iran moeten praten, maar het is nodig. Het is echt nodig omdat de situatie in Iran zeer problematisch en dramatisch is.</p>
      <p sl="en">Het is dan ook belangrijk dat dit Parlement zijn oproep herhaalt om alle gewetensgevangenen vrij te laten, inclusief degenen die het afgelopen jaar gevangen zijn genomen naar aanleiding van vreedzame – en ik herhaal: vreedzame – politieke en mensenrechtenactiviteiten. Dit Parlement moet de Iraanse autoriteiten nogmaals wijzen op de internationaal erkende rechten op vrijheid van meningsuiting en vergadering, en moet het buitengewoon strenge vonnis voor Nasrin Sotoudeh veroordelen en haar prijzen voor haar moed en betrokkenheid.</p>
      <p sl="en">Daarom dient ook dit Parlement zich te buigen over de zaak van mevrouw Sotoudeh, alsmede van haar collega-mensenrechtenactivisten en gewetensgevangenen, en om haar onmiddellijke vrijlating te verzoeken. We moeten onze onvrede kenbaar maken over de steeds frequenter opgelegde straf van een verbod om Iran te verlaten, waarbij je de logische conclusie zou kunnen trekken dat het verblijven in Iran door de autoriteiten als een straf gezien wordt.</p>
      <p sl="en">Wij moeten de autoriteiten vragen het straffeloos optreden van mensenrechtenschenders binnen de veiligheidstroepen te bestrijden. We moeten nogmaals verzoeken om een onafhankelijk onderzoek naar de buitengerechtelijke executies die naar verluidt sinds de betwiste presidentsverkiezingen van juni hebben plaatsgevonden en verlangen dat de vermeende daders worden berecht. Wij spreken natuurlijk ook onze nadrukkelijke veroordeling uit over de bomaanslagen in Chabahar en betuigen ons medeleven met de families van de dodelijke slachtoffers en de gewonden.</p>
      <p sl="en">Tot slot zou ik willen zeggen dat we ons zorgen maken over de vervolging van bepaalde religieuze en etnische groeperingen in Iran. We zijn er van overtuigd – en de recente Europese geschiedenis toont ons gelijk aan – dat vreedzame en harmonische sociale en politieke ontwikkelingen alleen bereikt kunnen worden door aandacht te hebben voor de culturele en sociale aspiraties van verschillende regio’s.</p>
    </intervention>
    <intervention id="4-381-000" speaker_id="28299" name="Bogusław SONIK" is_mep="True" mode="spoken" nationality="Poland" birth_date="03-12-1953" birth_place="Kraków" p_group="Group of the European People's Party (Christian Democrats)" m_state="PL">
      <p sl="pl">namens de PPE-Fractie . – Mijnheer de Voorzitter, we hebben al eerder in het Europees Parlement gesproken over Nasrin Sotoudeh, in het kader van het debat over het gebrek aan bescherming van de mensenrechten in Iran, toen zij namelijk op 4 september 2010 voor vier maanden was gearresteerd op beschuldiging van propaganda tegen de staat en samenzwering en samenkomst met als doel in strijd met de nationale veiligheid te handelen. Deze prominente mensenrechtenadvocate is, samen met haar toegewijde medewerkster en Nobelprijswinnares Shirin Ebadi, na een proces veroordeeld tot elf jaar gevangenisstraf, gevolgd door een twintig jaar durend beroepsverbod en uitreisverbod. We mogen niet vergeten dat ook andere politieke gevangenen lange gevangenisstraffen hebben gekregen. Shiva Nazarahari, een 26-jarige vrouwenrechtenactiviste, is veroordeeld tot vier jaar gevangenisstraf en 74 zweepslagen voor hetzelfde misdrijf.</p>
      <p sl="pl">We moeten ons duidelijk uitspreken tegen flagrante schendingen van de fundamentele mensenrechten, namelijk de vrijheid van vergadering, de vrijheid van meningsuiting, de vrijheid van gedachte en het recht op een eerlijk proces. Nasrin Sotoudeh heeft haar leven gewijd aan de verdediging van de mensenrechten – door ter dood veroordeelde minderjarigen en personen die zijn beschuldigd van het organiseren van vreedzame demonstraties te verdedigen – alles in nauwe samenwerking met de oppositie. Zij is het levende bewijs geworden van de schending van de mensenrechten in Iran. De Europese Unie mag geen passief toeschouwer blijven bij deze ongelijke strijd van de Iraanse samenleving met het regime.</p>
    </intervention>
    <intervention id="4-382-000" speaker_id="33997" name="Corina CREȚU" is_mep="True" mode="spoken" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">namens de S&amp;D-Fractie. – Ook wij steunen de eis van onmiddellijke en onvoorwaardelijke vrijlating van Nasrin Sotoudeh en alle gewetensgevangen in Iran. Na de verkiezingsfraude waarmee het regime van Ahmadinejad aan de macht is gebleven, hebben duizenden Iraniërs met hun vrijheid betaald voor hun moed om te protesteren tegen een steeds repressiever regime. Na maanden van isolement en marteling werd Nasrin Sotoudeh veroordeeld tot 11 jaar gevangenisstraf omdat zij als advocate en mensenrechtenactivist de tegenstanders van het regime in Teheran verdedigde, waaronder een Nobelprijswinnaar.</p>
      <p sl="ro">Net als vele dissidenten zuchten ook tientallen journalisten en bloggers in de gevangenis, mensen die gebruik durfden te maken van hun grondrecht op meningsuiting. Ik ben van mening dat de betrokkenheid van de Europese Unie bij de vrijlating van deze strijders voor democratie niet alleen de vorm van openbaar protest moet aannemen, maar dat er ook concrete stappen moeten volgen van de Europese Dienst voor extern optreden, om de internationale gemeenschap te mobiliseren voor het opvoeren van de druk en een einde te maken aan deze mensenrechtenschendingen in Iran.</p>
    </intervention>
    <intervention id="4-383-000" speaker_id="4521" name="Charles TANNOCK" is_mep="True" mode="spoken" nationality="United Kingdom" birth_date="25-09-1957" birth_place="Aldershot" p_group="European Conservatives and Reformists Group" m_state="GB">
      <p sl="en">namens de ECR-Fractie . – Mijnheer de Voorzitter, in dit Parlement moeten we ons bewust zijn van het feit dat de vrijheid van meningsuiting en het recht op een afwijkende mening, die zo vanzelfsprekend zijn in Europa, op veel plekken in de wereld zeldzaam en afwezig zijn. Er is geen beter voorbeeld te noemen dan Iran.</p>
      <p sl="en">Toch bespreken wij nu wederom in dit Parlement de deplorabele mensenrechtensituatie in de Islamitische Republiek Iran. Nasrin Sotoudeh heeft als advocaat vele tegenstanders van het regime geholpen, die waren vastgezet en geïntimideerd na de betwiste presidentsverkiezingen van 18 maanden geleden. Ze heeft ook minderjarigen bijgestaan die ter dood veroordeeld waren, een heldendaad in een land dat zich niet te beroerd toont om kinderen terecht te stellen. Ze is in september vorig jaar gearresteerd op beschuldiging van het voeren van propaganda tegen het regime en activiteiten die indruisen tegen de nationale veiligheid. Ze is nu tot 11 jaar gevangenisstraf veroordeeld en haar is een verbod opgelegd op de uitoefening van haar beroep als jurist gedurende 20 jaar.</p>
      <p sl="en">Ze zou onmiddellijk en onvoorwaardelijk vrijgelaten moeten worden. Ik roep de vicevoorzitter van de Commissie/hoge vertegenwoordiger van de Unie voor buitenlandse zaken en veiligheidsbeleid Unie op om dit punt over te brengen.</p>
      <p sl="en">Het Parlement en de Commissie hebben de schendingen van mensenrechten van het wrede – haast walgelijke – regime van Ahmadinejad standvastig aan de kaak gesteld. Het wordt tijd dat de Raad de gedeelde Europese waarden boven de commerciële belangen van de individuele lidstaten in Iran stelt.</p>
    </intervention>
    <intervention id="4-384-000" speaker_id="96843" name="Marco SCURRIA" is_mep="True" mode="spoken" nationality="Italy" birth_date="18-05-1967" birth_place="Roma" p_group="Group of the European People's Party (Christian Democrats)" m_state="IT">
      <p sl="it">Mijnheer de Voorzitter, dames en heren, mijnheer de commissaris, we voeren het zoveelste debat over de schending van de mensenrechten en de democratie in Iran, en ditmaal gaat het om een advocaat die mensenrechtenactivisten in Iran beschermt.</p>
      <p sl="it">Het idee was inderdaad om het probleem met wortel en tak uit te roeien, door niet alleen degenen die opkomen voor hun rechten maar ook degenen die die rechten verdedigen gevangen te zetten. Op die manier wilde men de tegenstanders van het regime van Ahmadinejad laten zien uit welke hoek de wind waait.</p>
      <p sl="it">Mijnheer de Voorzitter, ik wed dat we over een paar weken opnieuw in deze zaal zitten om een nieuw geval van schending van de meest elementaire rechten in Iran te bespreken. Dat geval zal de vorm krijgen van een belachelijke – als het niet zo tragisch was - ´motivering van een misdrijf´, namelijk een voor de nationale veiligheid bedreigende handeling of propaganda tegen het regime, zoals in de zaak waarover we vandaag debatteren.</p>
      <p sl="it">Ik vraag me oprecht af, mijnheer de Voorzitter, of het goed is dat ons Parlement een delegatie heeft voor de betrekkingen met een regime dat exact het tegenovergestelde is van alles waar de Europese Unie op gegrondvest is.</p>
    </intervention>
    <intervention id="4-385-000" speaker_id="96668" name="Seán KELLY" is_mep="True" mode="spoken" nationality="Ireland" birth_date="26-04-1952" birth_place="Killarney" m_state="IE">
      <p sl="en">Mijnheer de Voorzitter, er doet zich wederom iets vreselijks voor in Iran. Net voor Kerstmis spraken we over de situatie van Sakineh Ashtiani, die ter dood veroordeeld was door steniging wegens vermeend overspel, een vonnis dat vervolgens werd omgezet in een ter dood veroordeling door ophanging wegens een vermeende moord. Vandaag gaat het om de bedroevende situatie van Nasrin Soutoudeh, die is veroordeeld tot 11 jaar gevangenis voor het uitoefenen van haar beroep. Haar is toegang tot haar financiële middelen ontnomen en het recht op een advocaat ontzegd. Haar echtgenoot is deze week gearresteerd voor – en ik citeer – “het verspreiden van leugens en het ontwrichten van de publieke opinie”. Probeer dat maar eens te volgen!</p>
      <p sl="en">We moeten proberen onze invloed zo goed mogelijk aan te wenden om dit kwaad en deze waanzin te stoppen, en dan denk ik vooral aan de mishandeling van en gebrek aan respect voor vrouwen. Deze twee voorbeelden zijn in dat opzicht tekenend.</p>
    </intervention>
    <intervention id="4-386-000" speaker_id="96856" name="George Sabin CUTAȘ" is_mep="True" mode="spoken" nationality="Romania" birth_date="23-02-1968" birth_place="Bacău" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">De veroordeling van mensenrechtenactivist Nasrin Sotoudeh laat zien hoe fragiel het respect voor mensenrechten is in Iran. Sinds de controversiële herverkiezing van president Ahmadinejad in juni 2009 zijn alle protesten op brute wijze onderdrukt, duizenden burgers gearresteerd en honderden van hen veroordeeld.</p>
      <p sl="ro">Nasrin Sotoudeh werd tot 11 jaar gevangenisstraf veroordeeld omdat zij als advocate vele tegenstanders van het regime had verdedigd, die waren gearresteerd bij de demonstraties na de presidentsverkiezingen. Zij werd ook bestraft omdat ze in deze periode interviews had gegeven aan de buitenlandse pers. Dit is een typisch geval van schending van de vrijheid van meningsuiting, van het recht van advocaten om zonder druk of dwang hun beroep uit te oefenen en van het recht op een eerlijk proces.</p>
      <p sl="ro">In deze context wil ik de Commissie en de Raad eraan herinneren dat alle samenwerking tussen Iran en de Europese Unie moet uitgaan vanuit de premisse dat respect voor de mensenrechten absoluut noodzakelijk is.</p>
    </intervention>
    <intervention id="4-387-000" speaker_id="28372" name="Ryszard CZARNECKI" is_mep="True" mode="spoken" nationality="Poland" birth_date="25-01-1963" birth_place="Londyn " m_state="PL">
      <p sl="pl">Mijnheer de Voorzitter, dit is de zoveelste zaak die de Europese publieke opinie en ons, afgevaardigden in het Europees Parlement, choqueert. Wanneer we in hetzelfde land steeds situaties tegenkomen die een flagrante schending zijn van de mensenrechten, dan wordt het tijd om na te denken over de structuur en de verantwoordelijkheid van dat land. Het is zonneklaar dat het respecteren van de eigen tradities en gewoonten niet samengaat met bepaalde verklaarde normen of met Europese normen –ik denk hierbij aan de mensenrechten. Dat ligt voor de hand en het is goed dat het Europees Parlement zich daar nu mee bezighoudt. De vraag blijft echter of de politieke druk, een volgend vraagstuk waar het Europees Parlement zich in relatie tot Iran over uitspreekt, wel voldoende effect sorteert. Misschien is het noodzakelijk om die druk verder op te voeren.</p>
    </intervention>
    <intervention id="4-388-000" speaker_id="96654" name="Jaroslav PAŠKA" is_mep="True" mode="spoken" nationality="Slovakia" birth_date="20-06-1954" birth_place="Banská Štiavnica" p_group="Europe of freedom and democracy Group - Vice" m_state="SK">
      <p sl="sk">Mijnheer de Voorzitter, mensenrechtenactivisten en –advocaten worden in Iran sinds lang vervolgd en opgepakt en de veroordeling van advocate Nasrin Sotoodeh, is daar een droef voorbeeld van.</p>
      <p sl="sk">Het Iranese regime heeft hetzelfde gedaan met de activiste Shiva Nazar Ahari en de advocaten Mohammad Seifzadeh en Mohammad Oliyafar. Eenzelfde lot wacht ook andere activisten.</p>
      <p sl="sk">De onderdrukking in Iran wordt steeds sterker en onze pogingen om de situatie te verbeteren hebben geen enkel effect. De willekeur van het regime tegen diegenen die bezwaren hebben tegen het regime neemt dergelijke vormen aan, dat we serieus moeten overwegen ons beleid ten opzichte van dit land te wijzigen en mogelijkheden te overwegen om effectiever druk uit te oefenen op de Iranese regering, zodat we het Iranese volk kunnen helpen om vrijer te ademen. Natuurlijk zal dat niet eenvoudig zijn, maar ik denk dat we verplicht zijn te proberen de situatie in Iran te veranderen.</p>
    </intervention>
    <intervention id="4-389-000" speaker_id="96682" name="Sari ESSAYAH" is_mep="True" mode="spoken" nationality="Finland" birth_date="21-02-1967" birth_place="Haukivuori" p_group="Group of the European People's Party (Christian Democrats)" m_state="FI">
      <p sl="fi">Mijnheer de Voorzitter, Nasrin Sotoudeh is een van de bekendste mensenrechtenadvocaten van Iran en heeft onder andere Shirin Ebadi, winnares van de Nobelprijs voor de vrede, verdedigd. Onder haar klanten bevonden zich ook minderjarige ter dood veroordeelden en slachtoffers van gezinsgeweld. Haar enige misdaad is dat zij haar beroep uitoefent, namelijk het verdedigen van mensen die niet in staat zijn zichzelf tegen het wrede Iraanse regime te verdedigen.</p>
      <p sl="fi">De onlusten en de gevolgen ervan na de verkiezingen van 2009 hebben ertoe geleid dat de Iraanse autoriteiten harde maatregelen nemen tegen mensenrechtenverdedigers en -activisten. Het doel van de Iraanse regering is de hele oppositie, zowel in als buiten Iran, het zwijgen op te leggen.</p>
      <p sl="fi">Dit Parlement is bijvoorbeeld opgekomen voor de mensen in Ahvaz en heeft een unanieme schriftelijke verklaring over deze zaak ingediend. Het is vreemd dat de internationale gemeenschap niets kan doen om dit wrede regime te verdrijven.</p>
    </intervention>
    <intervention id="4-390-000" speaker_id="28377" name="Lidia Joanna GERINGER de OEDENBERG" is_mep="True" mode="spoken" nationality="Poland" birth_date="12-09-1957" birth_place="Wrocław" p_group="Group of the Progressive Alliance of Socialists and Democrats in the European Parliament" m_state="PL">
      <p sl="pl">Mijnheer de Voorzitter, tijdens het vorige debat over schendingen van de mensenrechten in Iran, dat slechts vier maanden geleden in dit Parlement plaatsvond, heb ik tijdens vermeld dat dagelijks vijf Iraanse burgers te horen krijgen dat zij zullen sterven door voltrekking van de doodstraf. Aan deze dramatische statistieken moeten we de jarenlange gevangenisstraffen toevoegen van Iraanse advocaten die de verdediging op zich hebben genomen van slachtoffers van het Iraanse justitiële systeem, al kunnen we de laatste twee woorden misschien beter tussen aanhalingstekens zetten. De 47-jarige Nasrin Sotoudeh die op 4 september is gearresteerd, gemarteld en veroordeeld tot elf jaar gevangenisstraf, is hier een voorbeeld van.</p>
      <p sl="pl">Ook ander Iraanse advocaten worden onderdrukt. Shiva Nazarahari, medeoprichtster van het Comité van mensenrechtenverslaggevers, is veroordeeld tot vier jaar gevangenis. Mohammed Seifzadeh is veroordeeld tot negen jaar gevangenis en heeft een tienjarig verbod op de uitoefening van zijn beroep opgelegd gekregen, en Mohammed Olyafar moet een eenjarige gevangenisstraf uitzitten voor de verdediging van zijn cliënten. Ik denk dat we gebruik moeten maken van de onderhandelingpositie van de hoge vertegenwoordiger van de Unie voor buitenlandse zaken en veiligheidsbeleid en druk uit moeten oefenen om het thema van de mensenrechtenverdedigers zo snel mogelijk op de agenda van de besprekingen met Iran te zetten.</p>
    </intervention>
    <intervention id="4-391-000" speaker_id="96824" name="Monica MACOVEI" is_mep="True" mode="spoken" nationality="Romania" birth_date="04-02-1959" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="ro">De zaak van advocaat Nasrin Sotoudeh is zeer ernstig. Zij is veroordeeld tot 11 jaar gevangenisstraf, mag haar beroep niet uitoefenen en mag het land 20 jaar lang niet verlaten. Wat heeft zij gedaan? Zij heeft Nobelprijswinnaar Shirin Ebadi verdedigd, evenals andere politieke en mensenrechtenactivisten, journalisten en minderjarigen die ter dood veroordeeld waren.</p>
      <p sl="ro">Sinds 2009 zijn ten minste 15 mensenrechtenadvocaten veroordeeld tot gevangenisstraffen in Iran. Met dergelijke maatregelen schendt Iran fundamentele mensenrechten en fundamentele VN-beginselen inzake de rol van advocaat. Ik roep de Commissie en de Raad op om te bemiddelen voor de onmiddellijke vrijlating van advocaat Nasrin Sotoudeh.</p>
    </intervention>
    <intervention id="4-392-000" speaker_id="photo_generic" name="Štefan Füle" is_mep="True" mode="spoken">
      <p sl="en">lid van de Commissie . − Mijnheer de Voorzitter, de Europese Unie is nog steeds zeer bezorgd over de ernstige en verslechterende situatie van de mensenrechten en de grondrechten in de Islamitische Republiek Iran. In de afgelopen twee jaar zijn de omstandigheden voor het werk van mensenrechtenverdedigers van moeilijk schier onmogelijk geworden.</p>
      <p sl="en">Voor Nasrin Sotoudeh en vele anderen die in hun werk de goede zaak verdedigen van grondrechten en vrijheid, is het niet mogelijk om vanuit de gevangenis te werken. De impact van deze arrestatie is glashelder: wanneer je in Iran dapper genoeg bent om op te komen voor diegenen die de staat zelf zou moeten beschermen, loop je het risico te worden geïntimideerd, in de gevangenis te belanden, of erger.</p>
      <p sl="en">De Europese Unie heeft zich hierover uitgesproken. In 2010 zijn meer dan tien verklaringen afgelegd door hoge vertegenwoordiger/vicevoorzitter Ashton over de algemene situatie in Iran en over individuele gevallen. Daarnaast heeft de Europese Unie discrete diplomatieke stappen ondernomen om toelichtingen en verklaringen van de Iraanse autoriteiten te verkrijgen, en heeft zij de boodschap overgebracht dat de situatie in Iran verbeterd diende te worden. Op 14 januari 2011 heeft hoge vertegenwoordiger/vicevoorzitter Ashton een verklaring afgelegd over het proces tegen Nasrin Sotoudeh en in die verklaring was sprake van zowel mevrouw Sotoudeh als mevrouw Shiva Nazar Ahari, respectievelijk advocaat en journalist en veroordeeld tot respectievelijk elf en vier jaar gevangenisstraf.</p>
      <p sl="en">De Islamitische Republiek Iran is onlangs verkozen tot lid van de VN Commissie ‘Status van Vrouwen’. Mevrouw Sotoudeh en mevrouw Ahari zijn vrouwen die de rechten zijn ontnomen waar zij zelf zo hard voor gevochten hebben. De Europese Unie zal de Iraanse autoriteiten eraan blijven herinneren dat zij bovenal hun internationale verplichtingen op grond van de door hen ondertekende en geratificeerde internationale overeenkomsten en verdragen moeten nakomen. We blijven nieuwe manieren zoeken om onze acties ter verdediging van de mensenrechten effectiever te maken, waarbij we alle mogelijkheden zullen gebruiken die ons ter beschikking staan. Het Iraanse volk verdient dat.</p>
    </intervention>
    <intervention id="4-393-000" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, we hebben hier in het Parlement een volstrekt overbodige werkgroep die ervoor moet zorgen dat plenaire vergaderingen interessanter worden. Deze groep had er goed aan gedaan de vergadering van vandaag onder loep te nemen. Het enige wat we nodig hebben, is voldoende tijd, en daarom zouden we ook donderdagmiddag tijd moeten krijgen. Verder moet de juiste Voorzitter de vergadering leiden, iemand die zowel streng als flexibel kan zijn. Dat zal zorgen voor levendige en interessante vergaderingen.</p>
      <a text="(Applaus)"/>
    </intervention>
    <intervention id="4-394-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Het debat is gesloten.</p>
      <p sl="nl">De stemming vindt dadelijk plaats.</p>
      <p sl="nl">Schriftelijke verklaringen (artikel 149)</p>
    </intervention>
    <intervention id="4-395-000" speaker_id="4260" name="Eija-Riitta KORHOLA" is_mep="True" mode="written" nationality="Finland" birth_date="15-06-1959" birth_place="Lahti" p_group="Group of the European People's Party (Christian Democrats)" m_state="FI">
      <p sl="fi">De situatie van actieve mensenrechtenverdedigers in Iran wordt steeds moeilijker. Bovendien lezen wij over het toenemend aantal doodstraffen. De Nederlandse Zahra Bahrami, die in onze eerdere haastige resoluties werd genoemd, werd ter dood veroordeeld en haar advocaat, Nasrin Sotoudeh, kreeg elf jaar gevangenisstraf voor “het in gevaar brengen van de nationale veiligheid”.</p>
      <p sl="fi">Zoals wij weten wordt het rechtssysteem in Iran gekenmerkt door een ernstig gebrek aan rechtvaardigheid en transparantie. Het is daarom belangrijk dat de hoge vertegenwoordiger voor buitenlandse zaken en veiligheidsbeleid het land er niet te gemakkelijk van af laat komen, maar doorgaat met het ter sprake brengen van mensenrechtenkwesties in de betrekkingen met Iran. Laat mij de minimumeisen noemen: onmiddellijke en onvoorwaardelijke vrijlating van mensenrechtenadvocaat Sotoudeh en andere gewetensgevangenen, heroverweging van de doodstraf voor Bahrami met betrokkenheid van de Nederlandse autoriteiten, toegang van vertegenwoordigers van het Rode kruis tot gevangenen en toelating van mensenrechtenorganisaties om de situatie in het land te beoordelen.</p>
    </intervention>
    <intervention id="4-396-000" speaker_id="96776" name="Róża THUN UND HOHENSTEIN" is_mep="True" mode="written" nationality="Poland" birth_date="13-04-1954" birth_place="Kraków" m_state="PL">
      <p sl="pl">Het Europees Parlement moet reageren op gevallen van schending van de mensenrechten. We mogen niet vergeten dat dankzij publicatie van concrete gevallen de internationale gemeenschap meer druk kan uitoefenen op landen die de algemeen aanvaarde democratische normen niet naleven. Nasrin Sotoudeh vertegenwoordigde Iraanse burgerrechtenactivisten en mensenrechtenactivisten tijdens hun processen en verdedigde minderjarige terdoodveroordeelden. De Iraanse autoriteiten bestempelden haar activiteiten als propaganda tegen de staat en hebben haar veroordeeld tot elf jaar gevangenis. Het is goed dat haar geval aan de orde is gesteld tijdens de plenaire vergadering van het Europees Parlement. De oproep van het Europees Parlement om Nasrin Sotoudeh en andere gewetensgevangenen vrij te laten en een onafhankelijke commissie in te stellen die de processen van de mensenrechtenverdedigers onderzoekt, mag niet genegeerd worden.</p>
    </intervention>
  </section>
  <section id="creitem21" title="12. Stemmingen">
    <intervention id="4-398-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Wij gaan nu over tot de stemming.</p>
      <a text="(Uitslagen en nadere bijzonderheden betreffende de stemmingen: zie notulen)"/>
    </intervention>
  </section>
  <section id="creitem22" title="12.1. Pakistan: moord op de gouverneur van Punjab, Salman Taseer (B7-0041/2011&#10;) (stemming)">
    <intervention id="4-401-000" speaker_id="96945" name="Marietje SCHAAKE" is_mep="True" mode="spoken" nationality="Netherlands" birth_date="28-10-1978" birth_place="Leiden" p_group="Group of the Alliance of Liberals and Democrats for Europe" m_state="NL">
      <p sl="en">Mijnheer de Voorzitter, ik houd het kort: de nieuwe tekst in paragraaf 8 moet worden toegevoegd na het beroep aan het einde van de paragraaf, en in paragraaf 17 zijn we overeengekomen om “volledig en zonder voorbehoud te ratificeren” te verwijderen en te vervangen met “de bezwaren terugtrekken over”. Het betreft hier slechts tekstuele wijzigingen.</p>
    </intervention>
    <intervention id="4-403-000" speaker_id="4521" name="Charles TANNOCK" is_mep="True" mode="spoken" nationality="United Kingdom" birth_date="25-09-1957" birth_place="Aldershot" p_group="European Conservatives and Reformists Group" m_state="GB">
      <p sl="en">Mijnheer de Voorzitter, ik wil graag paragraaf 14 als volgt wijzigen: “Verzoekt de regering van Pakistan andermaal om een ingrijpende herziening van de wetgeving inzake godslastering en de wijze waarop die momenteel worden toegepast, inclusief de verplichte doodstraf of levenslange gevangenisstraf die wordt voorgeschreven door afdeling 295-C van het Pakistaanse Wetboek van Strafrecht voor eenieder die schuldig wordt bevonden aan godslastering van de profeet Mohammed, met de bedoeling om de door de minister van Minderheden voorgestelde wetswijzigingen aan te brengen.”</p>
    </intervention>
  </section>
  <section id="creitem23" title="12.2. Brazilië: uitwijzing van Cesare Battisti (B7-0042/2011&#10;) (stemming)"/>
  <section id="creitem24" title="12.3. Iran, met name de zaak Nasrin Sotoudeh (B7-0043/2011&#10;) (stemming)"/>
  <section id="creitem25" title="13. Rectificaties stemgedrag/voorgenomen stemgedrag: zie notulen"/>
  <section id="creitem26" title="14. Standpunt van de Raad in eerste lezing: zie notulen"/>
  <section id="creitem27" title="15. Besluiten inzake bepaalde documenten: zie notulen"/>
  <section id="creitem28" title="16. In het register ingeschreven schriftelijke verklaringen (artikel 123 van het Reglement): zie notulen"/>
  <section id="creitem29" title="17. Verzending van de tijdens deze vergadering aangenomen teksten: zie notulen">
    <intervention id="4-413-000" speaker_id="2037" name="Robert STURDY" is_mep="True" mode="spoken" nationality="United Kingdom" birth_date="22-06-1944" birth_place="Wetherby" p_group="European Conservatives and Reformists Group" m_state="GB">
      <p sl="en">Mijnheer de Voorzitter, we hebben zojuist twee hoofdelijke stemmingen gehad. Vanochtend hadden wij vóór de lunch slechts twee hoofdelijke stemmingen. Volgens het Reglement van dit Parlement moet iemand gedurende meer dan 50 procent van de tijd hebben gestemd en aan 50 procent van de hoofdelijke stemmingen hebben meegedaan om recht te hebben op een hele dagvergoeding. Gaat dit ook op in dit geval, of hoe zit dat?</p>
    </intervention>
    <intervention id="4-414-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Dat is juist. U moet 50 procent van de tijd aanwezig zijn geweest.</p>
    </intervention>
  </section>
  <section id="creitem30" title="18. Rooster van de volgende vergaderingen: zie notulen"/>
  <section id="creitem31" title="19. Sluiting van de vergadering">
    <intervention id="4-417-000" speaker_id="23707" name="Libor ROUČEK" is_mep="True" mode="spoken" nationality="Czechia" birth_date="04-09-1954" birth_place="Kladno" p_group="Group of the Progressive Alliance of Socialists and Democrats in the European Parliament" m_state="CZ">
      <p sl="nl">Ik verklaar de zitting van het Europees Parlement te zijn onderbroken.</p>
      <a text="(De vergadering wordt om 17.00 uur gesloten)"/>
    </intervention>
  </section>
</text>
