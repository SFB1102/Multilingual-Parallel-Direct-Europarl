<?xml version='1.0' encoding='utf-8'?>
<text id="20100118.NL" lang="nl" date="2010-01-18" place="Straatsburg" edition="Uitgave PB">
  <section id="creitem1" title="1. Hervatting van de zitting">
    <intervention id="1-004" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Ik verklaar de zitting van het Europees Parlement, die op 17 december 2009 werd onderbroken, te zijn hervat.</p>
    </intervention>
  </section>
  <section id="creitem2" title="2. Verklaringen van de Voorzitter">
    <intervention id="1-006" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Tot mijn grote spijt moet ik u meedelen dat mevrouw Boal, adjunct-hoofd van de delegatie van de Europese Unie in Haïti, helaas nog altijd vermist wordt. Het zoeken naar mevrouw Boal gaat door. Ze heeft voorheen ook voor het Europees Parlement gewerkt. Vandaag zijn wij allen met onze gedachten bij de Haïtiaanse bevolking, die door de vreselijke aardbevingsramp getroffen is. Zowel individuele lidstaten als de Europese Unie als geheel hebben Haïti aanzienlijke financiële steun toegezegd en er zullen 150 politieagenten naar het land worden gezonden als onderdeel van het Europees Gendarmeriekorps. Daarnaast werken er teams uit individuele EU-landen. Dit is de ergste ramp in de geschiedenis van Haïti, en een van de ergste in de geschiedenis van de mensheid. Onder de slachtoffers zijn bovendien veel medeburgers, burgers van Europa, en velen gelden als vermist. Ik wil u vragen de slachtoffers van deze onvoorstelbare catastrofe te herdenken door staande een minuut stilte in acht te nemen.</p>
      <p sl="nl">Eveneens met grote spijt ontving ik het bericht van de terechtstelling in China van Akmal Shaïk, een Brits onderdaan. Hij is een van de bijna 7 000 mensen die jaarlijks in dat land ter dood worden gebracht. Hij is ook de eerste staatsburger van een EU-land sinds 1951 die in China terechtgesteld is. Het Europees Parlement veroordeelt de doodstraf, zoals het dat altijd heeft gedaan, en het zal zich sterk blijven maken voor een moratorium op de voltrekking ervan.</p>
      <p sl="nl">Gisteren vond in Oekraïne de eerste ronde van de presidentsverkiezingen plaats. Vertegenwoordigers van het Europees Parlement waren gisteren als waarnemers hierbij aanwezig. We hebben nog geen officiële informatie over het verloop van de verkiezingen. Onze collega's hebben ons nog geen officiële informatie gezonden, maar we verwachten die elk moment binnen te krijgen. We verwachten dat het eerlijke verkiezingen zullen zijn en dat hetzelfde zal gelden voor de tweede ronde, die begin februari gehouden zal worden.</p>
      <p sl="nl">Op 1 januari heeft Spanje het voorzitterschap van de Raad van de Europese Unie overgenomen. Ik weet zeker dat het Spaanse voorzitterschap, onder het nieuwe verdrag en in samenwerking met de nieuwe voorzitter van de Raad, een succes zal worden en de gestelde doelen zal bereiken. Er staat vandaag een ontmoeting met premier Zapatero op het programma, met wie we het zullen hebben over het trioprogramma. Daarbij hebben we het dus niet alleen over Spanje, maar ook over België en Hongarije.</p>
      <p sl="nl">Dames en heren, staat u mij tot slot toe u veel voorspoed en succes te wensen voor het nieuwe jaar 2010. Moge het begin van dit nieuwe decennium ons allen inspiratie geven om ons in te spannen voor onze burgers. Zoals ik vorige week in Brussel zei: een nieuw jaar, een nieuw verdrag, een nieuw tijdperk voor de Europese Unie. Ons Parlement draagt een bijzondere verantwoordelijkheid voor de toekomst van de Europese Unie. Dat beseffen wij allemaal.</p>
    </intervention>
  </section>
  <section id="creitem3" title="3. Goedkeuring van de notulen van de vorige vergadering: zie notulen"/>
  <section id="creitem4" title="4. Samenstelling fracties: zie notulen"/>
  <section id="creitem5" title="5. Namen commissies en delegaties: zie notulen"/>
  <section id="creitem6" title="6. Samenstelling commissies en delegaties: zie notulen"/>
  <section id="creitem7" title="7. Ingekomen stukken: zie notulen"/>
  <section id="creitem8" title="8. Verzoekschriften: zie notulen"/>
  <section id="creitem9" title="9. Mondelinge vragen en schriftelijke verklaringen (indiening): zie notulen"/>
  <section id="creitem10" title="10. Van de Raad ontvangen verdragsteksten: zie notulen"/>
  <section id="creitem11" title="11. Regeling van de werkzaamheden">
    <intervention id="1-016" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Aan de orde is de definitieve ontwerpagenda die door de Conferentie van voorzitters is opgesteld overeenkomstig artikel 137 van het Reglement tijdens haar vergadering van 14 januari 2010. De volgende wijzigingen zijn voorgesteld:</p>
      <p sl="nl">Met betrekking tot de dinsdag</p>
      <p sl="nl">De Fractie van de Progressieve Alliantie van Socialisten en Democraten in het Europees Parlement heeft een verzoek ingediend om het debat over Haïti te besluiten met de indiening van ontwerpresoluties, die dan in de eerste vergaderperiode van februari in stemming worden gebracht.</p>
    </intervention>
    <intervention id="1-017" speaker_id="2295" name="Hannes SWOBODA" is_mep="True" mode="spoken" nationality="Austria" birth_date="10-11-1946" birth_place="Bad Deutsch Altenburg" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">namens de S&amp;D-Fractie . – Mijnheer de Voorzitter, uiteraard wensen ook wij u een voorspoedig Nieuwjaar.</p>
      <p sl="de">Een vraag: komt u terug op de resolutie over Haïti? Voor Haïti willen we een resolutie indienen die dan in februari absoluut in stemming moet worden gebracht.</p>
    </intervention>
    <intervention id="1-020" speaker_id="997" name="Francesco Enrico SPERONI" is_mep="True" mode="spoken" nationality="Italy" birth_date="04-10-1946" birth_place="Busto Arsizio" p_group="Europe of freedom and democracy Group - Co" m_state="IT">
      <p sl="it">namens de EFD-Fractie . – Mijnheer de Voorzitter, geachte collega's, er zijn twee redenen om vóór te zijn. Op de eerste plaats gaat het om een belangrijke zaak en daarom vind ik het toch wel een beetje vreemd dat het Parlement weigert erover te stemmen. Het spreekt vanzelf dat iedereen recht heeft op zijn eigen mening en mag denken wat hij wil. Het Parlement heeft volgens mij echter wel de plicht zich hierover uit te spreken, waarbij natuurlijk iedereen naar eigen inzicht stemt.</p>
      <p sl="it">Op de tweede plaats heeft de plenaire vergadering al gestemd voor de behandeling van dit punt gevolgd door een stemming. Daarom is het onderwerp trouwens in december uitgesteld tot januari. Ik meen dat het Bureau, of liever gezegd de Conferentie van voorzitters, niet tegen zo'n duidelijk en op het goede moment genomen besluit van de plenaire vergadering had moeten ingaan. Daarom vind ik dat de plenaire vergadering zich hier zo meteen over moet uitspreken.</p>
    </intervention>
    <intervention id="1-021" speaker_id="2295" name="Hannes SWOBODA" is_mep="True" mode="spoken" nationality="Austria" birth_date="10-11-1946" birth_place="Bad Deutsch Altenburg" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">namens de S&amp;D-Fractie . – Mijnheer de Voorzitter, er zijn verhitte debatten gevoerd en we hebben geconstateerd dat de meningen over de uitspraak van een gerechtshof dat geen gerechtshof van de Europese Unie is, zeer uiteenlopen. We mogen in verband met dit zeer serieuze onderwerp niet in een debat vervallen dat ons eerder verdeelt dan samenbrengt. We moeten het onderwerp laten rusten. We verschillen nog steeds van mening en daarom moeten we niet nog eens proberen een nieuwe resolutie in te dienen.</p>
    </intervention>
    <intervention id="1-023" speaker_id="4393" name="Mario MAURO" is_mep="True" mode="spoken" nationality="Italy" birth_date="24-07-1961" birth_place="S. Giovanni Rotondo" p_group="Group of the European People's Party (Christian Democrats)" m_state="IT">
      <p sl="it">namens de PPE-Fractie . – Mijnheer de Voorzitter, geachte collega's, ik neem slechts het woord om er bij de collega's op aan te dringen dit agendapunt te handhaven. De slachting van koptische christenen de dag na de koptische kerstnacht, of eigenlijk tijdens die nacht, en de talrijke christenen die in Maleisië zijn vermoord maken duidelijk dat de godsdienstvrijheid in die landen in het geding is.</p>
      <p sl="it">Het initiatief voor deze resolutie op zich is geen actie tegen bepaalde regeringen, maar een middel om duidelijk te maken dat het vraagstuk van de godsdienstvrijheid een van de fundamenten is van ons civiel samenleven. Daarom is het terecht dat het Parlement zich over dit onderwerp uitspreekt.</p>
    </intervention>
    <intervention id="1-025" speaker_id="28474" name="Ioannis KASOULIDES" is_mep="True" mode="spoken" nationality="Cyprus" birth_date="10-08-1948" birth_place="Lefkosia" p_group="Group of the European People's Party (Christian Democrats) - Vice" m_state="CY">
      <p sl="en">namens de PPE-Fractie. – Mijnheer de Voorzitter, wij zouden willen verzoeken het debat over de betrekkingen tussen Tunesië en de Europese Unie uit te stellen tot de vergaderperiode van februari, omdat in de tussentijd een vergadering van de Subcommissie mensenrechten over die betrekkingen zal worden gehouden en er tijdens die vergadering wellicht nieuw materiaal voor ons beschikbaar komt.</p>
    </intervention>
    <intervention id="1-026" speaker_id="2295" name="Hannes SWOBODA" is_mep="True" mode="spoken" nationality="Austria" birth_date="10-11-1946" birth_place="Bad Deutsch Altenburg" p_group="Group of the Progressive Alliance of Socialists and Democrats in the European Parliament - Vice" m_state="AT">
      <p sl="de">namens de S&amp;D-Fractie . – Mijnheer de Voorzitter, ik spreek mij uit tegen de indiening van een resolutie. Discussie is prima, maar het moet niet over een resolutie gaan. Ik constateer ook dat een resolutie pas na een dergelijk bezoek moet worden ingediend, als we daar überhaupt toe overgaan. Wel vind ik dat de discussie hierover nu moet worden gehouden zodat de collega's die het land bezoeken de gedachtes die in dit Parlement heersen kunnen meenemen.</p>
    </intervention>
  </section>
  <section id="creitem12" title="12. Spreektijd van één minuut over kwesties van politiek belang">
    <intervention id="1-029" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Aan de orde zijn de opmerkingen van één minuut over kwesties van politiek belang.</p>
    </intervention>
    <intervention id="1-033" speaker_id="28474" name="Ioannis KASOULIDES" is_mep="True" mode="spoken" nationality="Cyprus" birth_date="10-08-1948" birth_place="Lefkosia" p_group="Group of the European People's Party (Christian Democrats) - Vice" m_state="CY">
      <p sl="en">Mijnheer de Voorzitter, eerder tijdens dit debat had u het over de doodstraf. We spreken hier vaak over het aantal malen dat de doodstraf wordt voltrokken in landen als China, Iran, enzovoort. Ik zou het willen hebben over de zaak van een man in Ohio in de Verenigde Staten, die na dertig jaar gevangenisstraf te hebben uitgezeten ook de doodstraf moest 'ondergaan', omdat het recht zijn loop moest hebben. Twee zware straffen ondergaan is, gemeten naar Europese maatstaven, een zeer wrede behandeling.</p>
      <p sl="en">Ik ben van mening dat we in onze dialoog met de Verenigde Staten – onze voornaamste bondgenoot – de kwestie van de doodstraf aan de orde moeten stellen. Ook moeten we aandacht hebben voor die andere zaak, van iemand die 35 jaar gevangenisstraf heeft uitgezeten en vervolgens onschuldig werd bevonden. Met de doodstraf is er geen afschrikking, geen correctie, geen terugkeer.</p>
    </intervention>
    <intervention id="1-034" speaker_id="96838" name="Cristian Dan PREDA" is_mep="True" mode="spoken" nationality="Romania" birth_date="26-10-1966" birth_place="Bucureşti" p_group="Group of the European People's Party (Christian Democrats)" m_state="RO">
      <p sl="ro">In de afgelopen weken is IJsland voorpaginanieuws geweest, omdat de president van dat land aan het begin van het jaar zijn veto heeft uitgesproken over de Icesave- wetgeving, en heeft besloten deze onderwerp te maken van een referendum. De Britse en Nederlandse regeringen hebben afkeurend gereageerd op deze beslissing. Ik ben van mening dat dit een strikt bilateraal dispuut is, dat het toetredingsproces van IJsland tot de EU niet mag beïnvloeden.</p>
      <p sl="ro">Ik ben van mening dat de Commissie een duidelijke positie moet innemen met betrekking tot de gevolgen van het aannemen of verwerpen van de Icesave- wetgeving in het licht van de vraag of IJsland aan de economische criteria voldoet, die zijn opgesteld door de Europese Raad in Kopenhagen.</p>
    </intervention>
    <intervention id="1-035" speaker_id="96707" name="Ágnes HANKISS" is_mep="True" mode="spoken" nationality="Hungary" birth_date="07-03-1950" birth_place="Budapest" p_group="Group of the European People's Party (Christian Democrats)" m_state="HU">
      <p sl="en">Mijnheer de Voorzitter, 'angst is een slechte raadgever', zeggen we vaak. Sommige mensen vragen zich af of de veiligheidsmaatregelen op onze luchthavens te streng zijn. Welnu, de terreuraanslag in Detroit heeft ons doen beseffen dat onze veiligheidssystemen niet buitensporig streng zijn, maar nog steeds veel te wensen overlaten.</p>
      <p sl="en">Zoals u allen weet, heeft de Slowaakse geheime dienst kneedbommen in de tas van een Slowaaks burger geplaatst. De passagier kwam, met zijn tas, zonder problemen aan boord en landde in Ierland. Ongetwijfeld was deze test spectaculair, maar het vertrouwen van burgers dat de veiligheid enerzijds en het recht op privacy anderzijds door de autoriteiten serieus worden genomen, is er zeker niet door vergroot.</p>
      <p sl="en">Burgers worden dagelijks overspoeld met tegenstrijdige informatie en misinterpretaties in de pers. Na Detroit is de schijnwerper gericht op bodyscanners als de beste oplossing, om u een voorbeeld te geven.</p>
      <a text="(Spreekster wordt door de Voorzitter onderbroken)"/>
    </intervention>
    <intervention id="1-036" speaker_id="96857" name="Cătălin Sorin IVAN" is_mep="True" mode="spoken" nationality="Romania" birth_date="23-12-1978" birth_place="Galaţi" p_group="Group of the Progressive Alliance of Socialists and Democrats in the European Parliament" m_state="RO">
      <p sl="ro">De Lissabonstrategie stelt dat de EU in 2010 de meest concurrerende en dynamische kenniseconomie moet zijn. Het is nu 2010 en deze strategische doelen zijn verre van bereikt. De EU heeft te maken met de ernstigste economische crisis sinds 1933.</p>
      <p sl="ro">Hoewel deze doelstellingen niet zijn gehaald, moeten ze een prioriteit blijven op de agenda van de Europese Unie. Het Spaanse voorzitterschap heeft ons in de persoon van premier Zapatero verzekerd dat nog steeds geprobeerd wordt de doelstellingen van deze strategie te halen, met 2020 als uiterste datum. Het is onacceptabel dat wij na zoveel tijd nog een decennium moeten wachten op de beoogde resultaten.</p>
      <p sl="ro">Een van de kernpunten van de strategie is het investeren in onderwijs en onderzoek. Geen enkele economie kan zich ontwikkelen zonder een opgeleide samenleving. Daarom ben ik van mening dat de financiering van onderwijssystemen een prioriteit moet zijn voor Europa. Ik vind het betreurenswaardig dat regeringen blijk geven van gebrek aan enige visie door hun onderwijsbegrotingen te verkleinen. Zij schaden niet alleen de samenleving van vandaag, maar creëren eveneens problemen op lange termijn.</p>
      <p sl="ro">Ik wil graag van de gelegenheid gebruik maken om aan te kondigen dat ik ook een schriftelijke verklaring indien, die getekend kan worden vanaf de volgende vergadering.</p>
      <a text="(Spreker wordt door de Voorzitter onderbroken)"/>
    </intervention>
    <intervention id="1-037" speaker_id="96952" name="Sylvie GUILLAUME" is_mep="True" mode="spoken" nationality="France" m_state="FR">
      <p sl="fr">Mijnheer de Voorzitter, dames en heren, ik wil graag terugkomen op het vraagstuk van de installatie van bodyscanners op luchthavens, die ons vandaag wordt gepresenteerd als oplossing voor de dreiging van terroristische aanslagen, maar die tegelijkertijd bijdraagt aan een klimaat van angst.</p>
      <p sl="fr">Sommige lidstaten nemen onbesuisd het voortouw, zonder dat ze ook maar de moeite hebben genomen zich te verdiepen in de gevolgen van een dergelijke maatregel voor de volksgezondheid, de veiligheid en vooral de burgerlijke vrijheid. Laten we realistisch blijven: honderd procent veiligheid bestaat niet. De aandacht kan altijd even verslappen, er kan altijd iemand een fout maken.</p>
      <p sl="fr">Bovendien heeft het voorbeeld van de mislukte aanslag op de vlucht Amsterdam-Detroit vooral laten zien hoe een inlichtingensysteem tekort kan schieten. Dat is dan ook het terrein waarop we oplossingen moeten vinden om een cultuur van uitwisseling en vertrouwen tussen de verschillende autoriteiten en betrokken partijen tot stand te brengen.</p>
      <p sl="fr">Tot slot, als we ons blind staren op onze luchthavens, gaan we voorbij aan de mogelijkheid voor kwaadwillende groeperingen om treinstations, metro's of alle andere plaatsen waar veel mensen komen – en daar zijn er veel van – tot doelwit te maken.</p>
      <p sl="fr">Laten we daarom, alvorens overhaaste en kostbare beslissingen te nemen, eerst het initiatief weer naar ons toe trekken met een breed, transparant, objectief en niet-emotioneel debat.</p>
    </intervention>
    <intervention id="1-038" speaker_id="4398" name="Gianni VATTIMO" is_mep="True" mode="spoken" nationality="Italy" birth_date="04-01-1936" birth_place="Torino" p_group="Group of the Alliance of Liberals and Democrats for Europe" m_state="IT">
      <p sl="it">Mijnheer de Voorzitter, geachte collega's, als afgevaardigde voor Noordwest-Italië wil ik het Parlement en de Commissie wijzen op een aantal vermoedelijke schendingen van bestaande verdragen en democratische rechten door de Italiaanse regering en plaatselijke overheden in Piëmont in verband met het project voor de nieuwe spoorlijn Lyon-Turijn.</p>
      <p sl="it">De enorme bedragen die Europa heeft uitgetrokken voor de financiering van deze lijn zijn afhankelijk gesteld van het accepteren van die lijn door de plaatselijke bevolking en van de beschikbaarheid van Italiaanse particuliere investeringen voor het project. Aan die twee voorwaarden is niet voldaan: aan de ene kant zijn er geen Italiaanse particuliere investeringen voor het project en aan de andere kant is de plaatselijke gemeenschappen door een regeringsdecreet het zwijgen opgelegd waardoor alleen diegenen zich mogen uiten die het eens zijn met de aanleg van de spoorlijn.</p>
      <p sl="it">Daar dus aan de twee bovenstaande voorwaarden niet is voldaan, rijst het vermoeden dat Italië Europa in zekere zin aan het oplichten is.</p>
    </intervention>
    <intervention id="1-039" speaker_id="96738" name="Sandrine BÉLIER" is_mep="True" mode="spoken" nationality="France" birth_date="02-09-1973" birth_place="Longjumeau" p_group="Group of the Greens/European Free Alliance" m_state="FR">
      <p sl="fr">Het spijt me, mijnheer de Voorzitter. Dit is de eerste keer voor mij en ik controleerde dus even of de procedure klopte en ondertussen … neemt u mij alstublieft niet kwalijk.</p>
      <p sl="fr">Mijnheer de Voorzitter, dames en heren, aan het begin van het jaar dat de Verenigde Naties hebben uitgeroepen tot "internationaal jaar van de biodiversiteit", zou ik uw aandacht willen vragen voor het mislukken van de Europese strategie 2004-2010 om het verlies aan biodiversiteit tot staan te brengen.</p>
      <p sl="fr">40 procent van ons natuurlijke erfgoed wordt bedreigd. De toestand van de biodiversiteit is een maatstaf voor de gezondheidstoestand van onze aarde, voor de gezondheidstoestand van ons ontwikkelingssysteem, en de crisis is in een stroomversnelling geraakt.</p>
      <p sl="fr">Daarom hoop ik dat de Europese Unie en het Europees Parlement nu en straks de uitdagingen onder ogen zien en dat ze in 2010 met ambitieuze, brede doelstellingen komen, die alle beleidsterreinen bestrijken, om het verlies aan biodiversiteit tot staan te brengen.</p>
      <p sl="fr">We moeten in actie komen, het is nog niet te laat, en 2010 is het jaar waarin alles mogelijk is. Ik hoop dat we het er beter vanaf weten te brengen dan in Kopenhagen.</p>
    </intervention>
    <intervention id="1-040" speaker_id="37676" name="Søren Bo SØNDERGAARD" is_mep="True" mode="spoken" nationality="Denmark" birth_date="16-08-1955" birth_place="Kyndby" p_group="Confederal Group of the European United Left - Nordic Green Left" m_state="DK">
      <p sl="da">Mijnheer de Voorzitter, sinds Turkije een verbod op de Koerdische partij DTP heeft ingesteld, zijn vele partijleden gearresteerd, waaronder democratisch gekozen burgemeesters en voormalige leden van het parlement. Ik zelf heb Turkije bezocht tussen kerst en Nieuwjaar om de rechtszaak tegen de voorzitter van de DTP, Ahmet Türk, bij te wonen, en hoewel zijn parlementaire onschendbaarheid niet was opgeheven, werd de politie achter hem aan gestuurd. In de afgelopen week kreeg de burgemeester van Diyarbakir, Osman Baydemir, een verbod opgelegd om het land te verlaten. Dit betekent dat hij niet aan de conferentie over de Koerdische kwestie kan deelnemen die in dit Parlement wordt gehouden op 3 en 4 februari.</p>
      <p sl="da">In het licht hiervan zou ik de Voorzitter willen verzoeken – en ik hoop dat de Voorzitter tijd heeft om naar mijn verzoek te luisteren – om bij de Turkse overheden protest aan te tekenen en te eisen dat de democratisch gekozen burgemeester van Diyarbakir de mogelijkheid krijgt om het Europees Parlement volgende week te bezoeken.</p>
    </intervention>
    <intervention id="1-041" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Dank u voor uw opmerkingen. Ik zou u willen vragen mij hierover een mailtje te sturen, zodat ik precies weet waar het om gaat.</p>
    </intervention>
    <intervention id="1-042" speaker_id="96904" name="Barry MADLENER" is_mep="True" mode="spoken" nationality="Netherlands" birth_date="06-01-1969" birth_place="Leiden" p_group="Non" m_state="NL">
      <p sl="nl">Voorzitter, geachte leden van het Europees Parlement, de vrijheid van meningsuiting in Nederland staat onder zware druk. Onze partijleider Geert Wilders moet volgende week voor de Nederlandse rechter verschijnen. Niet omdat hij een misdaad heeft begaan, maar vanwege zijn politieke mening. De Partij voor de Vrijheid waarschuwt voor de gevolgen van de islamisering. De islam is geen godsdienst, maar een ideologie die ons wil overheersen. De islam heeft niets op met westerse vrijheid en democratie. Het uiten van kritiek op de islam komt politici en opiniemakers vaak duur te staan vanwege bedreigingen door fundamentalisten. Dat politici met kritiek op de islam in Nederland nu zelfs het Openbaar Ministerie en de rechter achter zich aan krijgen en mogelijk zelfs in de gevangenis belanden, is rampzalig voor onze vrijheid en democratie. Wij mogen dit niet laten gebeuren en wij luiden daarom de noodklok voor Nederland en het vrije westen. Stop de islamisering en stop de vervolging van politici vanwege hun politiek mening! Wij zullen aanstaande woensdag in Nederland zijn om te demonstreren voor onze vrijheid. Steun Geert Wilders en volg deze schandalige politieke rechtszaak tegen een moedig politicus: Geert Wilders!</p>
    </intervention>
    <intervention id="1-043" speaker_id="33982" name="Marian-Jean MARINESCU" is_mep="True" mode="spoken" nationality="Romania" birth_date="11-08-1952" birth_place="Râmnicu Vâlcea" m_state="RO">
      <p sl="ro">Ik ben verheugd dat het Spaanse voorzitterschap projecten uitvoert – op basis van het voorgestelde programma – die de Europese Unie zullen versterken en transformeren door middel van innovatie en legitimisering. Ik betreur het echter dat het programma van het Spaanse voorzitterschap niet spreekt over waterwegen, met name de waterweg Rijn-Main-Donau, terwijl de Europese Commissie toch vorig jaar een strategie heeft ontworpen voor de Donau in 2010.</p>
      <p sl="ro">Ik ben me ervan bewust dat het Spaanse voorzitterschap vele andere prioriteiten heeft om te behandelen, zoals de inwerkingtreding van het Verdrag van Lissabon, wijzigingen in jurisprudentie, institutionele wijzigingen, beheersen van de gevolgen van de crisis en het herstellen van duurzame groei.</p>
      <p sl="ro">Ik ben echter van mening dat de transportinfrastructuur, met name die over de binnenwateren, waaronder de Donau, in combinatie met multimodaliteit concrete, levensvatbare methoden oplevert voor duurzame ontwikkeling en nieuwe werkgelegenheid. Daarom ben ik ervan overtuigd dat het ontbreken van dit element in het programma van het Spaanse voorzitterschap een tekortkoming is die met spoed moet worden rechtgezet.</p>
    </intervention>
    <intervention id="1-044" speaker_id="96902" name="Maria do Céu PATRÃO NEVES" is_mep="True" mode="spoken" nationality="Portugal" birth_date="26-04-1959" birth_place="Lisboa" p_group="Group of the European People's Party (Christian Democrats)" m_state="PT">
      <p sl="pt">Mijnheer de Voorzitter, beste collega's, verschillende lidstaten zijn de afgelopen tijd zwaar getroffen door noodweer met vernietigende effecten voor de landbouw, met name in de maand december. Een van de getroffen landen is Portugal, waar het op 23 december zwaar heeft geregend met hagel en rukwinden. Dat weer heeft in de regio's Oeste en Algarve een spoor van vernieling achtergelaten en voor meer dan 80 miljoen euro schade veroorzaakt. Zo'n duizend boeren hebben hun gewassen verloren zien gaan en de komende tijd zullen zij niet in staat zijn opnieuw gewassen te produceren. Zo is bijvoorbeeld de glastuinbouwproductie voor 2010 volledig verwoest en 90 procent van de infrastructuur onherstelbaar beschadigd.</p>
      <p sl="pt">Tegen deze achtergrond wil ik op de eerste plaats opmerken dat natuurrampen een cyclisch karakter kennen en naar verwachting als gevolg van klimaatverandering in aantal en intensiteit zullen toenemen. Op de tweede plaats is er te weinig geld voor steunverlening voor verloren gegane middelen, terwijl dergelijke hulp altijd nodig is. Op de derde plaats vallen deze dramatische gebeurtenissen niet onder het Solidariteitsfonds van de Europese Unie en daarom is het hoognodig een Europees verzekeringsstelsel in te voeren dat …</p>
      <a text="(Spreekster wordt door de Voorzitter onderbroken)"/>
    </intervention>
    <intervention id="1-045" speaker_id="96987" name="Ricardo CORTÉS LASTRA" is_mep="True" mode="spoken" nationality="Spain" birth_date="23-09-1969" birth_place="Castro Urdiales" p_group="Group of the Progressive Alliance of Socialists and Democrats in the European Parliament" m_state="ES">
      <p sl="es">Mijnheer de Voorzitter, ten eerste wil ik mijn deelneming en steun betuigen aan de slachtoffers van de aardbeving in Haïti.</p>
      <p sl="es">We mogen na de verwoestende aardbeving, die volgt op de vier orkanen van vorig jaar, niet vergeten hoe de situatie in Haïti hiervoor was: 80 procent van de bevolking leefde toen al in armoede. Haïti had het hoogste kindersterftecijfer van Amerika en armoede, geweld en ontvolking waren aan de orde van de dag voor een groot deel van de Haïtiaanse bevolking.</p>
      <p sl="es">Onder deze omstandigheden is het essentieel dat we niet alleen humanitaire hulp sturen, maar dat we, ook wanneer Haïti geen voorpaginanieuws meer is, onze inspanningen blijven voortzetten en dat Haïti zich op een duurzame, gecoördineerde en evenwichtige wijze ontwikkelt.</p>
    </intervention>
    <intervention id="1-046" speaker_id="33997" name="Corina CREȚU" is_mep="True" mode="spoken" nationality="Romania" birth_date="24-06-1967" birth_place="Bucureşti" m_state="RO">
      <p sl="ro">Drie jaar na hun toetreding tot de Europese Unie hebben Roemenen en Bulgaren nog geen volledige rechten als Europese burgers. Hoewel het vrije verkeer van werknemers een fundamenteel principe van Europese integratie is, handhaven tien lidstaten nog steeds beperkingen tegen Roemeense en Bulgaarse burgers.</p>
      <p sl="ro">Er is besloten om de toegangsbeperkingen tot nationale arbeidsmarkten te verlengen ondanks de aanbevelingen van de Europese Commissie, die aangeven dat de mobiliteit van Oost-Europese werknemers de arbeidsmarkt niet heeft verstoord en zelfs economische groei heeft gegenereerd. Helaas wordt nu de economische crisis gebruikt als argument voor het handhaven van deze beperkingen, onder verwijzing naar werkloosheid in het betreffende land zelf en de druk die immigranten op de arbeidsmarkt uitoefenen.</p>
      <p sl="ro">De realiteit is echter dat de mogelijke consequenties van de instroom van werkzoekenden uit de nieuwe lidstaten worden overdreven en dat het handhaven van de beperkingen een belemmering betekent voor de ontwikkeling van het volledige arbeidspotentieel dat beschikbaar is om uit de huidige crisis te geraken, en het herstel van de Europese economie te faciliteren. Daarom hoop ik dat de nieuwe Europese Commissie met meer vastberadenheid zal optreden tegen deze protectionistische maatregelen, die op discriminerende wijze het vrije verkeer van werknemers in de Europese Unie beperken.</p>
    </intervention>
    <intervention id="1-047" speaker_id="96922" name="Izaskun BILBAO BARANDICA" is_mep="True" mode="spoken" nationality="Spain" birth_date="27-03-1961" birth_place="Bermeo" m_state="ES">
      <p sl="es">Wat zou u ervan vinden, dames en heren, als politieagenten vergezeld van camera's van de belangrijkste televisiezenders van het land live uw arrestatie zouden uitzenden?</p>
      <p sl="es">Hoe zou u zich voelen als u ervan beschuldigd werd lid te zijn van een gewapende bende, gearresteerd werd, gedurende vijf dagen werd afgesloten van de buitenwereld, uw vermogen geblokkeerd zag en tot wel anderhalf jaar gevangen werd gezet omdat u de directeur was van de enige krant die tot dan toe in het Baskisch werd gepubliceerd en die zonder voorafgaand proces werd gesloten?</p>
      <p sl="es">Bovendien gaven de meeste gevangenen aan dat ze gemarteld werden. Hoe zou u het vinden als u zeven jaar later, ondanks het feit dat de officier van justitie heeft verzocht de zaak te sluiten wegens gebrek aan bewijs, nog steeds in afwachting was van uw proces? Wat zou u ervan vinden als er nog een kant zat aan de zaak, de financiële kwestie, waarover ook nog een proces zou worden gevoerd?</p>
      <p sl="es">In deze situatie leven tien mensen, van wie de meesten journalist zijn, sinds het Spaanse hooggerechtshof (Audiencia Nacional) in februari 2003 besloot om zonder proces de krant Egunkaria te sluiten. Na dit alles vindt momenteel een proces plaats dat gezien de verstreken tijd en de beschreven omstandigheden allesbehalve rechtvaardig is voor de verdachten en hun rechten.</p>
    </intervention>
    <intervention id="1-048" speaker_id="28161" name="Margrete AUKEN" is_mep="True" mode="spoken" nationality="Denmark" m_state="DK">
      <p sl="da">Mijnheer de Voorzitter, bijna een jaar geleden nam het Parlement mijn verslag over de gevolgen van het zeer ingrijpende en meedogenloze verstedelijkingsbeleid in Spanje aan. Het verslag, dat met een zeer grote meerderheid werd aangenomen, gaf uiting aan ernstige bezorgdheid over de talrijke, met dit beleid samenhangende inbreuken op de communautaire wetgeving van de EU alsmede op de fundamentele beginselen van de EU. Zo ervaren bijvoorbeeld vele burgers in Spanje, waaronder een groot aantal EU-burgers van andere landen, dat zij de prijs moeten betalen voor corruptie en andere gevallen van misbruik door projectontwikkelaars, ondernemers, ambtenaren en zelfs gekozen vertegenwoordigers. Ze maken mee dat hun huizen worden gesloopt. Dit zijn huizen die zij te goeder trouw hebben gekocht en waarvoor ze niet eens schadeloos worden gesteld.</p>
      <p sl="da">Tot nu toe hebben we geen enkel antwoord van de Spaanse regering ontvangen op de kritiek die in het verslag naar voren wordt gebracht. Ik zou u daarom willen vragen om de Spaanse regering formeel te verzoeken om het Europees Parlement mee te delen wat het standpunt van de Spaanse regering is ten aanzien van de conclusies in het verslag-Auken.</p>
    </intervention>
    <intervention id="1-049" speaker_id="28514" name="Kyriacos TRIANTAPHYLLIDES" is_mep="True" mode="spoken" nationality="Cyprus" birth_date="03-09-1944" birth_place="Palaihori" p_group="Confederal Group of the European United Left - Nordic Green Left" m_state="CY">
      <p sl="el">Mijnheer de Voorzitter, ik wil uw aandacht vragen voor de ontstellende gebeurtenissen die zich in Italië afspelen, waar immigranten die illegaal in de landbouw werken het slachtoffer worden van een ongekende golf van acute vreemdelingenhaat en racistisch geweld.</p>
      <p sl="el">Om precies te zijn, meer dan 1 500 immigranten hebben hun huizen verlaten of zijn daartoe door de autoriteiten gedwongen in de plaats Rosarno. De recente criminalisering van de illegale immigratie in Italië vertaalt zich in grotere uitbuiting van illegale immigranten en beperkt hun toegang tot werk, huisvesting en basisvoorzieningen.</p>
      <p sl="el">Ik verzoek de Commissie en de Raad daarom de mogelijkheid te onderzoeken om de bepalingen van het VN-Verdrag inzake de bescherming van de rechten van alle migrerende werknemers en hun gezinnen over te nemen in de wetgeving van de Europese Unie. Ons doel moet zijn dergelijke situaties in de Europese Unie te voorkomen.</p>
    </intervention>
    <intervention id="1-050" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Mevrouw Auken, stuurt u mij alstublieft wat informatie hierover, zodat ik dat een dezer dagen kan doen.</p>
    </intervention>
    <intervention id="1-051" speaker_id="23784" name="Janusz WOJCIECHOWSKI" is_mep="True" mode="spoken" nationality="Poland" birth_date="06-12-1954" birth_place="Rawa Mazowiecka" p_group="European Conservatives and Reformists Group" m_state="PL">
      <p sl="pl">Mijnheer de Voorzitter, een paar weken geleden heeft de Europese Commissie een verzoek van de Poolse regering om bijstand te verlenen ten behoeve van de herstructurering van landbouwbedrijven die tabak produceren, afgewezen. Dat besluit is het doodvonnis voor zo'n 15 000 kleine tabakproducerende familiebedrijfjes, voornamelijk gevestigd in het zuidoosten van Polen, een van de armste gebieden van de Europese Unie.</p>
      <p sl="pl">Ik weet niet waarom de Commissie dit besluit genomen heeft, maar het gaat hier om de levens van mensen. Zelfs als de Poolse regering formele fouten heeft gemaakt, mogen bureaucratische procedures hen niet in het ongeluk storten. Ik wil de Europese Commissie daarom vragen zich nogmaals over deze kwestie te buigen en te overwegen om het verzoek van de Poolse regering in te willigen uit zorg om de arme boeren.</p>
    </intervention>
    <intervention id="1-052" speaker_id="96821" name="Rui TAVARES" is_mep="True" mode="spoken" nationality="Portugal" birth_date="29-07-1972" birth_place="Lisboa" p_group="Confederal Group of the European United Left - Nordic Green Left" m_state="PT">
      <p sl="pt">Beste collega's, mijn collega Triantaphyllides heeft de uitbuiting van buitenlandse arbeiders in het Zuid-Italiaanse Calabrië al beschreven. Ik moet er aan toevoegen dat die problemen een zorgwekkende racistische achtergrond hebben. De zwarte immigranten werken en wonen gescheiden en zijn ook gescheiden door de politie verwijderd, nadat ze beschoten waren en het dringende verzoek hadden gekregen de Calabrese gemeente Rosarno te verlaten.</p>
      <p sl="pt">Een aantal van de immigranten is naar verwijdercentra overgebracht in afwachting van deportatie. We dienen nu de vraag te stellen of de Italiaanse autoriteiten te goeder trouw hebben gehandeld, toen zij in eerste instantie zeiden de immigranten te willen beschermen terwijl nu een aantal van hen wordt gedeporteerd. Kunnen we met een gerust geweten mensen deporteren die het slachtoffer zijn van racistische vervolging? Kan de Republiek Italië als lidstaat van de Europese Unie een etnische zuiveringsoperatie voltooien die begonnen was door criminelen van de Calabrese maffia, de 'ndrangheta? Is het toelaatbaar dat de slachtoffers niet eens geïnformeerd zijn over hun rechten?</p>
      <p sl="pt">We moeten een grondig onderzoek naar deze feiten eisen. Daarom mag geen enkel slachtoffer van de gebeurtenissen in Rosarno worden gedeporteerd.</p>
    </intervention>
    <intervention id="1-053" speaker_id="96798" name="John BUFTON" is_mep="True" mode="spoken" nationality="United Kingdom" birth_date="31-08-1962" birth_place="Llanidloes " p_group="Europe of freedom and democracy Group" m_state="GB">
      <p sl="en">Mijnheer de Voorzitter, op het ogenblik is er in de politiek overal ter wereld volop aandacht voor de toekomst van onze planeet. Maar in de discussies over een toename van de wereldbevolking heeft de Europese Unie steeds verzuimd een duidelijke richting aan te geven ten aanzien van de zorgen die er leven rond migratie. In plaats daarvan worden maatregelen bevorderd om het vrije verkeer van mensen te stimuleren met als gebruikelijke rechtvaardiging het opvangen van de braindrain en het aanjagen van de economie.</p>
      <p sl="en">Volgens cijfers van de EU kwamen vorig jaar 1,7 miljoen Europese migranten naar het Verenigd Koninkrijk: bijna tweemaal zoveel als vijf jaar geleden. Vlak voor Kerstmis heeft Servië zich kandidaat gesteld voor het EU-lidmaatschap en Kroatië zou al in 2012 kunnen toetreden. We hebben nog niet ten volle zicht op de gevolgen van het vrije verkeer voor werknemers dat in het Verdrag van Rome is vastgelegd. In het geval van de tien landen die in 2004 tot de EU zijn toegetreden – waaronder Polen, de Tsjechische Republiek en Letland – staat de deur pas volgend jaar geheel open. In het geval van Bulgarije en Roemenië is dat 2014. Aangezien de levensstandaard in laatstgenoemde landen zeer laag is, laat zich raden dat dit grote gevolgen zal hebben voor de meer ontwikkelde lidstaten.</p>
      <p sl="en">De rest van Europa kan kritisch toekijken, wanneer wij veto's eisen over het immigratiebeleid. Het Verdrag van Lissabon geeft de EU bijna net zoveel macht over zulke kwesties als het GLB aan ons landbouwbeleid geeft en het zou uiterst onverantwoordelijk zijn de gevolgen te negeren van alle …</p>
      <a text="(Spreker wordt door de Voorzitter onderbroken)"/>
    </intervention>
    <intervention id="1-054" speaker_id="96855" name="Csanád SZEGEDI" is_mep="True" mode="spoken" nationality="Hungary" birth_date="22-09-1982" birth_place="Miskolc" p_group="Non" m_state="HU">
      <p sl="hu">Mijnheer de Voorzitter, dames en heren, in theorie is de Europese Unie gebaseerd op de beginselen vrijheid, democratie, eerbiediging van de mensenrechten en de fundamentele vrijheden en op de rechtstaat. Dit zijn de basisbeginselen die alle lidstaten gemeenschappelijk hebben. Maar helaas alleen in theorie, want Slowakije schendt elke dag de kern van de basisbeginselen van de Europese Unie. Daarom stel ik voor dat het Europees Parlement de benodigde juridische stappen onderneemt om het EU-lidmaatschap van Slowakije op te schorten totdat dit land zijn extremistische, racistische taalwet intrekt, als gevolg waarvan Hongaren dag in dag uit worden vernederd. Maar helaas is Slowakije niet het enige land in het Karpatenbekken dat uitblinkt in het schenden van de basisbeginselen van de Europese Unie. Ook in Roemenië vindt er een politiek offensief plaats om de Hongaarse minderheden te onderdrukken. Aangezien 300 000 Hongaren in het gebied Partium (West-Roemenië) van hun rechten zijn beroofd, is het moment aangebroken om naast de autonomie in Szeklerland ook de Hongaarse zelfbeschikking in het gebied Érmellék tot onderwerp van het publieke debat te maken.</p>
    </intervention>
    <intervention id="1-055" speaker_id="96899" name="José Manuel FERNANDES" is_mep="True" mode="spoken" nationality="Portugal" birth_date="26-07-1967" birth_place="Vila Verde" m_state="PT">
      <p sl="pt">Mijnheer de Voorzitter, beste collega's, op 22 oktober 2008 hebben het Europees Parlement en de Raad 2010 uitgeroepen tot het Europees Jaar van de bestrijding van armoede en sociale uitsluiting. In dat jaar liepen in de Europese Unie 78 miljoen mensen het risico arm te worden, waaronder 19 miljoen kinderen. Gezien de effecten van de economische crisis, waaronder stijgende werkloosheid, is het nu dringend noodzakelijk armoedebestrijding meer prioriteit te geven.</p>
      <p sl="pt">De mens en de menselijke waardigheid moeten het prioritaire doel zijn van ons politiek handelen. Het is onaanvaardbaar dat er in Europa mensen honger lijden. Daarom vind ik dat de Europese Unie onmiddellijk de huidige sociale situatie in kaart moet brengen en, indien nodig, meer financiële middelen moet uittrekken voor het uitvoeren van de nodige activiteiten ter bestrijding van armoede. Om dat doel te realiseren hebben we natuurlijk wel een begroting nodig.</p>
    </intervention>
    <intervention id="1-056" speaker_id="96776" name="Róża THUN UND HOHENSTEIN" is_mep="True" mode="spoken" nationality="Poland" birth_date="13-04-1954" birth_place="Kraków" m_state="PL">
      <p sl="pl">Mijnheer de Voorzitter, u hebt ons gefeliciteerd met de aanneming van het Verdrag van Lissabon. Dat is van groot belang. Vandaag, nu Haïti onze hulp zo verschrikkelijk hard nodig heeft, beseffen wij opnieuw hoe belangrijk een steeds efficiëntere werking van de Europese Unie is.</p>
      <p sl="pl">We mogen onze ogen niet sluiten voor de armzalige kwaliteit van het openbare debat over het Verdrag in veel lidstaten. Er is weinig kennis van het Verdrag en de demagogische aantijgingen van de tegenstanders van het Verdrag en van een sterke Europese Unie blijven dikwijls onweersproken. In de publieke opinie heersen nog steeds allerlei mythen over het Verdrag. Vandaag, nu het Verdrag van Lissabon van kracht is, hebben we een uitgelezen gelegenheid om een voorlichtingscampagne te houden over het Verdrag en over de Unie. Deze mogelijkheid mogen we nergens in de Europese Unie voorbij laten gaan. We mogen deze kans niet missen. Daarom wil ik de organen die verantwoordelijk zijn voor de communicatie in de Europese Unie vragen om dit moment van veranderingen aan te grijpen voor een effectieve voorlichtingscampagne om het kennisniveau te verhogen en een Europese identiteit te creëren.</p>
    </intervention>
    <intervention id="1-057" speaker_id="97078" name="Ramón JÁUREGUI ATONDO" is_mep="True" mode="spoken" nationality="Spain" birth_date="01-09-1948" birth_place="San Sebastian" p_group="Group of the Progressive Alliance of Socialists and Democrats in the European Parliament" m_state="ES">
      <p sl="es">Mijnheer de Voorzitter, slechts een paar dagen geleden werden twee commando-eenheden van de ETA gearresteerd door de Franse, Portugese en Spaanse politie. Zij waren van plan om met explosieven terroristische aanslagen te plegen in Spanje.</p>
      <p sl="es">Ik wil hierbij publiekelijk mijn dank uitspreken namens de slachtoffers van terrorisme in Spanje voor de politiële samenwerking met Portugal en Frankrijk in deze belangrijke zaak. Dit betekent het ook om deel uit te maken van Europa. Ik wil erop wijzen, Voorzitter, dat in Spanje bijna duizend doden zijn gevallen door de terroristische activiteiten van de ETA en dat er geen enkele reden is, maar dan ook geen enkele reden, niet politiek of moreel, die terrorisme rechtvaardigt.</p>
      <p sl="es">Ik wil Frankrijk en Portugal hartelijk bedanken voor de samenwerking in de strijd tegen de ETA.</p>
    </intervention>
    <intervention id="1-058" speaker_id="96680" name="Zigmantas BALČYTIS" is_mep="True" mode="spoken" nationality="Lithuania" birth_date="16-11-1953" birth_place="Šilutė" p_group="Group of the Progressive Alliance of Socialists and Democrats in the European Parliament" m_state="LT">
      <p sl="en">Mijnheer de Voorzitter, ik zou graag uw aandacht willen vragen voor de situatie aan de oostgrens van de Baltische staten. Al jarenlang is er vlak voor Kerstmis een continue blokkade van vrachtwagens uit geheel Europa aan de oostelijke buitengrenzen van de EU.</p>
      <p sl="en">Deze situatie leidt tot ernstige verstoringen voor zowel vervoerders als bedrijven in de EU. De betrekkingen tussen de EU en aangrenzende derde landen komen er nog meer door onder druk te staan. Ik ben van mening dat de onlangs opgerichte Europese dienst voor extern optreden op deze situatie moet reageren en actiever met de betrokken derde landen moet samenwerken om dit probleem op te lossen.</p>
    </intervention>
    <intervention id="1-059" speaker_id="96737" name="Nicole KIIL-NIELSEN" is_mep="True" mode="spoken" nationality="France" birth_date="21-08-1949" birth_place="Larchamp" p_group="Group of the Greens/European Free Alliance" m_state="FR">
      <p sl="fr">Mijnheer de Voorzitter, dames en heren, de Gazastrook wordt door verstikking bedreigd. Al sinds 2007 is de bevolking van Gaza door Israël aan een strikte blokkade onderworpen en in 2009 volgde de bloedige aanval die aanleiding gaf tot het rapport-Goldstone, dat vernietigend oordeelde over de Israëlische militaire autoriteiten en hen van oorlogsmisdaden beschuldigde.</p>
      <p sl="fr">Nu zijn de Egyptische autoriteiten begonnen met de bouw van een metalen ondergrondse barrière om de aanvoer van goederen via tunnels af te snijden. Wanneer stopt deze collectieve straf voor mannen, vrouwen en kinderen, wier lijden als middel wordt gebruikt in een politiek schaakspel uit een ander tijdperk?</p>
      <p sl="fr">De Europese Unie moet in actie komen. Als belangrijkste handelspartner van Israël en voornaamste hulpverstrekker aan de Palestijnse gebieden heeft de Europese Unie troeven in handen. Alleen onder druk van de internationale gemeenschap zal de regering van Israël haar beleid veranderen.</p>
      <p sl="fr">De EU kan een doorslaggevende rol spelen bij de hervatting van het vredesproces en de stichting van een onafhankelijke, soevereine Palestijnse staat binnen de grenzen van 1967 en met Oost-Jeruzalem als hoofdstad.</p>
    </intervention>
    <intervention id="1-060" speaker_id="96654" name="Jaroslav PAŠKA" is_mep="True" mode="spoken" nationality="Slovakia" birth_date="20-06-1954" birth_place="Banská Štiavnica" p_group="Europe of freedom and democracy Group - Vice" m_state="SK">
      <p sl="sk">Mijnheer de Voorzitter, eind vorig jaar is de Slowaakse Republiek zonder aanleiding, schaamteloos en herhaaldelijk belasterd door leden van het Parlement uit Hongarije omdat zij een wet had aangenomen die de Hongaren in Slowakije van hun rechten zou beroven.</p>
      <p sl="sk">Terwijl vanuit Hongarije ongegronde geruchten werden verspreid over een vermeende Slowaakse wet, wendde Slowakije zich tot de Hoge Commissaris voor nationale minderheden, Knut Vollebæk, voor een objectief oordeel over de wetgeving die daadwerkelijk in Slowakije was ingevoerd. Begin dit jaar, op 4 januari 2010, heeft de Hoge Commissaris van de OVSE voor nationale minderheden een belangrijke verklaring afgelegd over de nationale taalwet. In deze verklaring wordt bevestigd dat de Slowaakse nationale taalwet in overeenstemming is met de internationale verplichtingen van de Slowaakse Republiek. Ook wordt geoordeeld dat de wet voldoet aan internationale normen en een legitiem oogmerk heeft. Verder wordt uitdrukkelijk verklaard dat de maatregelen ter bevordering van de nationale taal geen afbreuk doen aan de taalrechten van hen die tot een nationale minderheid behoren. De Hoge Commissaris van de OVSE voor nationale minderheden, Knut Vollebæk, prees de Slowaakse Republiek.</p>
    </intervention>
    <intervention id="1-061" speaker_id="4238" name="Hans-Peter MARTIN" is_mep="True" mode="spoken" nationality="Austria" birth_date="11-08-1957" birth_place="Bregenz" p_group="Non" m_state="AT">
      <p sl="de">Mijnheer de Voorzitter, ook in de meeste lidstaten van de Europese Unie vinden verwoestende aardbevingen plaats, alleen zijn die niet direct voelbaar. Ik heb het over de financiële markten die nog steeds op hun grondvesten schudden. Volgens nieuwe berichten is er in Karinthië een door de staat gesteunde bank failliet gegaan, waarbij ook EU-geld betrokken was. Ik eis dat hier onderzoek naar wordt gedaan door OLAF, waar men onder het nieuwe voorzitterschap wellicht de kans krijgt wat onafhankelijker op te treden dan voorheen.</p>
      <p sl="de">In dit kader wil ik ook een onderzoek van de Corporate Europe Observatory naar de zogeheten "captive commission" onder de aandacht brengen. Het gaat om het aanhoudende centrale probleem dat in deskundigengroepen die eigenlijk voorbereidingen zouden moeten treffen om ons tegen dergelijke bevingen te beschermen, de grootindustrie is oververtegenwoordigd en kleine en middelgrote ondernemingen of consumentenorganisaties en vakbonden zo goed als niets in de melk te brokkelen hebben. De verhouding is meestal 80:20. Daar moet dringend verandering in komen.</p>
    </intervention>
    <intervention id="1-062" speaker_id="28112" name="Gay MITCHELL" is_mep="True" mode="spoken" nationality="Ireland" birth_date="30-12-1951" birth_place="Dublin" p_group="Group of the European People's Party (Christian Democrats)" m_state="IE">
      <p sl="en">Mijnheer de Voorzitter, ik sluit me graag aan bij collega's die de kwestie-Haïti aan de orde hebben gesteld. Ik weet dat we hierover tijdens de vergadersessie zullen debatteren, maar er is één bijzonder aspect dat ik nu reeds aan de orde wil stellen en dat is het feit dat de Verenigde Staten veel beter zijn georganiseerd. Ja, ze liggen dichter bij de regio dan de Europese Unie. Afzonderlijke lidstaten hebben uitstekend gereageerd. We zien bijvoorbeeld dat de Belgische luchtmacht in de omgeving actief is.</p>
      <p sl="en">Wij zijn de grootste verlener van hulp in de wereld en bij het bieden van humanitaire hulp dienen we zo efficiënt mogelijk te werk te gaan. Ik ben van mening dat het hoog tijd is om ingevolge het nieuwe Verdrag van Lissabon te onderzoeken of het niet zinvol is om op voortschrijdende basis een stand-by-team te hebben, waaraan grote en kleine lidstaten deelnemen. Een dergelijk team, dat een half jaar werkzaam zal zijn, zal in staat zijn humanitaire hulp te bieden waar dat nodig is, op basis van een akkoord tussen de instellingen. Het hoeft niet elk half jaar hetzelfde team te zijn, het zou kunnen wisselen met het voorzitterschap, maar er dient een stand-by-team te zijn, zodat we hulp kunnen bieden onder een humanitaire EU-vlag.</p>
    </intervention>
    <intervention id="1-063" speaker_id="1289" name="Proinsias DE ROSSA" is_mep="True" mode="spoken" nationality="Ireland" birth_date="15-05-1940" birth_place="Dublin" p_group="Group of the Progressive Alliance of Socialists and Democrats in the European Parliament" m_state="IE">
      <p sl="en">Mijnheer de Voorzitter, we moeten opnieuw een dringend beroep doen op Israël om het beleg van Gaza te beëindigen – en als ik zeg 'we', bedoel ik het Parlement, de Raad en de Commissie.</p>
      <p sl="en">Een jaar geleden kwamen in de oorlog in Gaza meer dan 1 400 mensen om, hoofdzakelijk burgers, en daarbij waren meer dan 300 kinderen. Toch houdt Israël de wederopbouw van huizen, bedrijven en medische voorzieningen nog steeds tegen, evenals de levering van drinkwater, sanitatie en elektriciteit, en blokkeert het ook de aanvoer van voldoende voedsel.</p>
      <p sl="en">Europa dient ook te interveniëren om de uitzetting van journalist Jared Malsin, een Amerikaans burger, tegen te houden en erop aan te dringen dat hij in staat wordt gesteld zijn werk met Ma'an, een non-profitnieuwsagentschap op de Westbank, voort te zetten.</p>
      <p sl="en">De Commissie heeft de visserijovereenkomst met Guinee geblokkeerd, omdat bij acties van de regering in dat land 150 demonstranten de dood vonden. Waarom behandelen we Israël anders? De tijd is gekomen dat Europa Israël laat weten dat ons geduld op is en dat het land de internationale mensenrechtenwetgeving moet naleven, waaronder ook het recht van de vrije pers om vrij te zijn van overheidsbemoeienis.</p>
    </intervention>
    <intervention id="1-064" speaker_id="4466" name="Ilda FIGUEIREDO" is_mep="True" mode="spoken" nationality="Portugal" birth_date="30-10-1948" birth_place="Troviscal - O. Bairro" p_group="Confederal Group of the European United Left - Nordic Green Left - Vice" m_state="PT">
      <p sl="pt">Mijnheer de Voorzitter, de afgelopen maand november is de Europese Commissie een publiekscampagne gestart voor de strategie van de Europese Unie tot 2020 als follow-up van de Lissabonstrategie. Zoals bekend waren de doelen van die strategie toentertijd zeer propagandistisch en zijn ze niet gerealiseerd. De stijgende werkloosheid en armoede zijn daar het bewijs van.</p>
      <p sl="pt">De raadpleging van het publiek liep tot 15 januari, eind vorige week dus, terwijl de hoorzittingen van de kandidaatcommissarissen voor de nieuwe Commissie – die pas in februari aantreedt – nog lopen.</p>
      <p sl="pt">Wat heeft het nu voor zin de raadpleging van het publiek over zo'n belangrijk document te beëindigen, terwijl de nieuwe Commissie nog niet is aangetreden? Dat punt moet gecorrigeerd worden en daarom, mijnheer de Voorzitter, vraag ik u volle aandacht voor het voorstel dat de Commissie terugkomt op haar standpunt.</p>
    </intervention>
    <intervention id="1-065" speaker_id="28135" name="György SCHÖPFLIN" is_mep="True" mode="spoken" nationality="Hungary" birth_date="24-11-1939" birth_place="Budapest" p_group="Group of the European People's Party (Christian Democrats)" m_state="HU">
      <p sl="en">Mijnheer de Voorzitter, het Spaanse voorzitterschap roept in feite een nieuwe instelling in het leven in de Europese Unie – de voorzitterschapstrojka. Er zijn natuurlijk wel eerder trojka's geweest, maar dit is de eerste die een gecoördineerd programma heeft uitgewerkt en ook de eerste onder het Verdrag van Lissabon. De twee andere lidstaten die er deel van uitmaken, zijn België en Hongarije.</p>
      <p sl="en">Vanuit Hongaars standpunt gezien, is wat deze nieuwe instelling bijzonder waardevol maakt, de mogelijkheid om onze eigen duidelijke bijdrage aan het proces te leveren. Een van de kwesties die door de voorzitterschapstrojka moet worden aangepakt en die bijzonder zorgwekkend is, is het steeds groter wordende probleem van het watertekort in Europa. Voor het eerst in de geschiedenis staat Europa voor een mogelijk watertekort. Gezien zijn strategische ligging is Hongarije bij uitstek geschikt om deze kwestie op de Europese agenda te plaatsen.</p>
    </intervention>
    <intervention id="1-066" speaker_id="96751" name="Nick GRIFFIN" is_mep="True" mode="spoken" nationality="United Kingdom" birth_date="01-03-1959" birth_place="Barnet" p_group="Non" m_state="GB">
      <p sl="en">Mijnheer de Voorzitter, twee maanden geleden werd mijn kiesdistrict getroffen door rampzalige overstromingen. Deze werden nogal misleidend op het conto van de klimaatverandering geschreven. Maar de werkelijke reden voor de verwoesting van het stadje Cockermouth was de door de EU opgelegde privatisering/diefstal van de nutsbedrijven. Het correcte beheer van waterreservoirs heeft plaatsgemaakt voor kostenbesparende onachtzaamheid van de kant van United Utilities, wat heeft geleid tot het niet in acht nemen van veiligheidsmarges en een paniekerig besluit om sluisdeuren open te zetten en een door de mens veroorzaakte zondvloed op het stadje te los te laten.</p>
      <p sl="en">Het feit dat slechts één dappere man in de watervloed omkwam, mag een wonder heten, maar zulke rampen zullen vaker optreden, omdat steeds meer nutsbedrijven worden geroofd door hebzuchtige ondernemingen.</p>
      <p sl="en">Tot slot: mijn kiezers zijn geschokt door het feit dat ze geen penny uit het solidariteitsfonds van de EU zullen ontvangen, omdat het Verenigd Koninkrijk daarop geen beroep kan doen, tenzij de schade meer dan drie miljard euro bedraagt. Aangezien Engeland niet in een aardbevingszone ligt, is het nagenoeg onmogelijk om een ramp te bedenken die tot zulk een betaling zou leiden, dus krijgen de Britse belastingbetalers – die onevenredig veel aan het fonds bijdragen – nooit echt de kans om ervan te profiteren. Mooie solidariteit! We willen ons geld terug!</p>
    </intervention>
    <intervention id="1-067" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Ik wil er graag op wijzen dat ik er ook rekening mee houd of leden tijdens de vorige vergaderperiode of die daarvoor de gelegenheid hebben gehad om tijdens de spreektijd van één minuut het woord te voeren. Dat heeft ook meegewogen. Aangezien het er echter op lijkt dat de Fractie Alliantie van Liberalen en Democraten voor Europa onvoldoende aan bod is gekomen, is de laatste spreker de heer Gallagher.</p>
    </intervention>
    <intervention id="1-068" speaker_id="2125" name="Pat the Cope GALLAGHER" is_mep="True" mode="spoken" nationality="Ireland" birth_date="10-03-1948" birth_place="Dungloe " p_group="Group of the Alliance of Liberals and Democrats for Europe" m_state="IE">
      <p sl="en">Mijnheer de Voorzitter, Haïti is een land dat wanhopig wacht op hulp – of het nu gaat om medicijnen, voedsel, water of onderdak – op kritische niveaus.</p>
      <p sl="ga">Veel mensen in het door de aardbeving getroffen gebied wachten op hulp die nog steeds niet is aangekomen. De Europese Unie moet vooraan staan bij de internationale respons die gericht is op bijstand- en hulpverlening aan de bevolking van Haïti.</p>
      <p sl="en">Om te helpen het toenemende probleem van de voedseltekorten te verminderen, dring ik er bij de Europese Commissie sterk op aan om voedselhulp – zoals verwerkte visconserven – deel te laten uitmaken van het antwoord van de EU aan de mensen in Haïti. Ik weet dat visconserven eiwitrijk, lang houdbaar en op heel korte termijn te leveren zijn, net zoals dat in het verleden het geval was.</p>
      <p sl="ga">Ik verzoek de Europese Commissie en de commissarissen, met name hen die verantwoordelijk zijn voor ontwikkelingshulp en visserij, dit voorstel als een zaak van urgentie te beschouwen.</p>
      <p sl="en">Mijnheer de Voorzitter, ik dank u zeer voor uw lankmoedigheid.</p>
    </intervention>
    <intervention id="1-073" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Dank u voor uw bijdrage. Dames en heren, zo meteen beginnen de hoorzittingen. Ik nodig u uit om deze bij te wonen. Ik heb vandaag 32 sprekers het woord gegeven. Denkt u er alstublieft aan dat u uw naam van te voren op de lijst moet zetten. Ik heb een lijst van 72 personen gekregen en heb u in de precieze volgorde waarin de namen op de lijst staan, het woord gegeven. Vult u alstublieft zo tijdig mogelijk uw naam in voor de spreektijd van één minuut van volgende maand.</p>
    </intervention>
    <intervention id="1-074" speaker_id="28584" name="Georgios TOUSSAS" is_mep="True" mode="spoken" nationality="Greece" birth_date="08-09-1954" birth_place="Kilada" p_group="Confederal Group of the European United Left - Nordic Green Left" m_state="GR">
      <p sl="el">Mijnheer de Voorzitter, naar mijn mening is de manier waarop u sprekers selecteert volgens de standaardprocedure van het Reglement van het Europees Parlement bevooroordeeld. U zegt dat sprekers worden geselecteerd in volgorde en op grond van het volgende criterium: of zij over hetzelfde onderwerp volgens dezelfde procedure het woord hebben gekregen tijdens de vorige zitting van het Europees Parlement. Als u uw papieren nog eens nakijkt, zult u zien dat u ten eerste vandaag buiten de volgorde het woord hebt gegeven en ten tweede het woord hebt gegeven aan mensen die ook op de vorige plenaire vergadering van het Europees Parlement hebben gesproken; met andere woorden, uw argumenten kloppen niet.</p>
      <p sl="el">Ten slotte is het onaanvaardbaar dat de Voorzitter van het Europees Parlement leden van het Parlement censureert. Dat zullen wij onder geen beding accepteren.</p>
    </intervention>
    <intervention id="1-075" speaker_id="28269" name="Jerzy BUZEK" is_mep="True" mode="spoken" nationality="Poland" birth_date="03-07-1940" birth_place="Śmiłowice" m_state="PL">
      <p sl="nl">Mijnheer Toussas, ik wil u erop wijzen dat ik mensen die een maand geleden het woord hebben gevoerd, geen spreektijd heb gegeven. Kijkt u op de lijst. Ik verzoek u, kijkt u alstublieft op de lijst. Leden die vorige maand aan de beurt zijn gekomen, zijn overgeslagen. Bovendien hadden degenen die twee maanden geleden aan het woord zijn geweest een kleinere kans. Ik verzoek u vriendelijk dit zelf na te gaan. U kunt langskomen op mijn kantoor en dan kijken we er samen naar. Ik ga die controle niet uit de weg.</p>
    </intervention>
  </section>
  <section id="creitem13" title="13. Agenda van de volgende vergadering: zie notulen"/>
  <section id="creitem14" title="14. Sluiting van de vergadering"/>
</text>
