<?xml version='1.0' encoding='utf-8'?>
<text id="20120116.ES" lang="es" date="2012-01-16" place="Estrasburgo" edition="Edición revisada">
  <section id="creitem1" title="1. Reanudación del período de sesiones">
    <intervention id="1-004-000" speaker_id="28269" name="Przewodniczący" is_mep="True" mode="spoken">
      <p sl="es">Ogłaszam wznowienie sesji Parlamentu Europejskiego przerwanej w czwartek, 15 grudnia 2011 r.</p>
    </intervention>
  </section>
  <section id="creitem2" title="2. Declaraciones de la Presidencia">
    <intervention id="1-006-000" speaker_id="28269" name="Przewodniczący" is_mep="True" mode="spoken">
      <p sl="es">Na początek kilka uwag. Przed pięcioma dniami dotarła do nas smutna wiadomość o śmierci Gilles'a Jacquiera, francuskiego dziennikarza, który zginął w syryjskim mieście Homs. Tylko w minionym roku, wykonując swoją pracę, śmierć poniosło ponad stu dziennikarzy. Parlament Europejski zawsze stał na straży wolności słowa. Broniliśmy i zawsze będziemy bronić tych, którzy odsłaniają prawdę i ogłaszają ją opinii publicznej.</p>
      <p sl="es">W katastrofie włoskiego statku wycieczkowego śmierć poniosło co najmniej sześć osób, a kilkanaście zaginęło bez wieści. W imieniu Parlamentu Europejskiego składam kondolencje rodzinom ofiar. Ten wypadek nie powinien był się zdarzyć. Wierzymy, że wszędzie zostaną wyciągnięte odpowiednie wnioski z tej katastrofy.</p>
      <p sl="es">Dotarła do nas wiadomość o śmierci Manuela Fragi Iribarne. Wczoraj Hiszpania i Europa straciły wielkiego męża stanu, jednego z głównych architektów demokratycznej Hiszpanii, twórcę „Partido Popular”, której członkowie przebywają razem z nami na sali obrad. Sam zmarły Manuel Fraga Iribarne był także posłem do Parlamentu Europejskiego w latach 80. Na ręce naszej koleżanki, córki zmarłego pani Carmen Fragi Estévez, składam skierowane do całej rodziny kondolencje.</p>
      <p sl="es">18 grudnia ubiegłego roku odszedł Václav Havel, prezydent najpierw Czechosłowacji, a potem dwukrotny prezydent Czech. Europa, nie tylko Czesi i Słowacy, straciła człowieka, który jest symbolem aksamitnej rewolucji, a przede wszystkim ponownego zjednoczenia naszego kontynentu. To był odważny mąż stanu. Jak pamiętamy przed dwoma laty – w listopadzie 2009 r. – Václav Havel gościł w Parlamencie Europejskim. Przyjęliśmy go wtedy oklaskami na stojąco. Dziś wszyscy składamy hołd jego pamięci. Byłem obecny w imieniu Was wszystkich, Koleżanki i Koledzy, na pogrzebie pana prezydenta Václava Havla w Pradze. Była to wielka uroczystość, uroczystość europejska, a nawet o zasięgu pozaeuropejskim. Było obecnych kilkanaście głów państw i szefów rządów. W wielkim skupieniu pożegnaliśmy wielkiego Europejczyka, wielkiego Czecha.</p>
      <p sl="es">Chciałem Państwa prosić, aby obu zmarłych mężów stanu uczcić teraz minutą ciszy.</p>
      <a text="(Posłowie wstali i zachowali minutę ciszy)"/>
    </intervention>
  </section>
  <section id="creitem3" title="3. Composición del Parlamento: véase el Acta"/>
  <section id="creitem4" title="4. Preguntas orales y declaraciones por escrito (presentación): véase el Acta"/>
  <section id="creitem5" title="5. Presentación de documentos: véase el Acta"/>
  <section id="creitem6" title="6. Peticiones: véase el Acta"/>
  <section id="creitem7" title="7. Curso dado a las posiciones y resoluciones del Parlamento: véase el Acta"/>
  <section id="creitem8" title="8. Anuncio de las candidaturas para la elección del cargo de Presidente">
    <intervention id="1-013-000" speaker_id="28269" name="Przewodniczący" is_mep="True" mode="spoken">
      <p sl="es">Zgodnie z art. 12 Regulaminu i innymi ważnymi punktami w Regulaminie mam dzisiaj dla Państwa tylko oświadczenie w sprawie kandydatur na stanowisko przewodniczącego Parlamentu Europejskiego; nie poruszamy żadnych innych kwestii. Zgodnie z warunkami określonymi w Regulaminie otrzymałem następujące kandydatury na stanowisko przewodniczącego Parlamentu Europejskiego: pan Nirj Deva (oklaski) , pan Martin Schulz (oklaski) , pani Diana Wallis (oklaski) .</p>
      <p sl="es">Kandydaci poinformowali mnie, że wyrażają zgodę na kandydowanie. Aktualny skład Parlamentu znajduje się w dzisiejszym protokole. Na tym zamykam dzisiejsze posiedzenie zgodnie z Regulaminem. Dziękuję i do zobaczenia jutro na wyborach przewodniczącego, a następnie wiceprzewodniczących i kwestorów.</p>
    </intervention>
  </section>
  <section id="creitem9" title="9. Orden del día de la próxima sesión: véase el Acta"/>
  <section id="creitem10" title="10. Cierre de la sesión"/>
</text>
